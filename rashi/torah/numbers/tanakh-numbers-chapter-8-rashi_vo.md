
### passuk 1

### passuk 2
<b>בהעלתך.</b> למה נסמכה פרשת המנורה לפרשת הנשיאים, לפי שכשראה אהרן חנכת הנשיאים חלשה דעתו, שלא היה עמהם בחנכה, לא הוא ולא שבטו, אמר לו הקדוש ברוך הוא חייך, שלך גדולה משלהם, שאתה מדליק ומטיב את הנרות: 
<b>בהעלתך.</b> על שם שהלהב עולה, כתוב בהדלקתן לשון עליה, שצריך להדליק עד שתהא שלהבת עולה מאליה ועוד דרשו רבותינו, מכאן שמעלה היתה לפני המנורה שעליה הכהן עומד ומטיב: 
<b>אל מול פני המנורה.</b> אל מול נר אמצעי שאינו בקנים, אלא בגוף של מנורה: 
<b>יאירו שבעת הנרות.</b> ששה שעל ששת הקנים, שלשה המזרחיים פונים למול האמצעי, הפתילות שבהן, וכן שלשה המערביים ראשי הפתילות למול האמצעי ולמה, כדי שלא יאמרו לאורה הוא צריך:

### passuk 3
<b>ויעש כן אהרן.</b> להגיד שבחו של אהרן שלא שנה:

### passuk 4
<b>וזה מעשה המנורה.</b> שהראהו הקדוש ברוך הוא באצבע לפי שנתקשה בה, לכך נאמר וזה: 
<b>מקשה.</b> בטדי"ץ בלע"ז [עשוי בהכאה] לשון דא לדא נקשן (דניאל ה, ו) עשת של ככר זהב היתה, ומקיש בקרנס וחותך בכשיל לפשט אבריה כתקונן, ולא נעשית אברים אברים על ידי חבור: 
<b>עד ירכה עד פרחה.</b> ירכה היא השדה שעל הרגלים, חלול כדרך מנורות כסף שלפני השרים: 
<b>עד ירכה עד פרחה.</b> כלומר גופה של מנורה כלה וכל התלוי בה: 
<b>עד ירכה.</b> שהוא אבר גדול: 
<b>עד פרחה.</b> שהוא מעשה דק שבה — הכל מקשה. ודרך עד לשמש בלשון זה, כמו (שופטים טו, ה) מגדיש ועד קמה ועד כרם זית: 
<b>כמראה אשר הראה וגו'.</b> כתבנית אשר הראהו בהר, כמו שנאמר (שמות כה, מ) וראה ועשה בתבניתם וגו': 
<b>כן עשה את המנורה.</b> מי שעשאה ומדרש אגדה על ידי הקדוש ברוך הוא נעשית מאליה: 

### passuk 5

### passuk 6
<b>קח את הלוים.</b> קחם בדברים, אשריכם שתזכו להיות שמשים למקום:

### passuk 7
<b>הזה עליהם מי חטאת.</b> של אפר הפרה מפני טמאי מתים שבהם: 
<b>והעבירו תער.</b> מצאתי בדברי רבי משה הדרשן, לפי שנתנו כפרה על הבכורות שעבדו עבודה זרה והיא קרויה זבחי מתים, והמצורע קרוי מת, הזקיקם תגלחת כמצורעים:

### passuk 8
<b>ולקחו פר בן בקר.</b> והוא עולה, כמו שנאמר (פסוק יב) ועשה את האחד עולה, והוא קרבן צבור בעבודה זרה: 
<b>ופר שני.</b> מה תלמוד לומר שני, לומר לך, מה עולה לא נאכלת, אף חטאת לא נאכלת ובזו יש סמך לדבריו בתורת כהנים. ואומר אני שהוראת שעה היתה, ששעיר היה להם להביא לחטאת עבודה זרה עם פר העולה:

### passuk 9
<b>והקהלת את כל עדת.</b> לפי שהלוים נתנים קרבן כפרה תחתיהם, יבואו ויעמדו על קרבנם ויסמכו את ידיהם עליהם:

### passuk 10

### passuk 11
<b>והניף אהרן את הלוים תנופה.</b> כדרך שאשם מצורע טעון תנופה חי שלש תנופות נאמרו בפרשה זו, הראשונה לבני קהת, לכך נאמר בם והיו לעבוד את עבודת ה', לפי שעבודת קדש הקדשים עליהם הארון והשלחן וגו'. השניה לבני גרשון, לכך נאמר בם תנופה לה', שאף עליהם היתה עבודת הקדש יריעות וקרסים הנראים בבית קדש הקדשים, והשלישית לבני מררי:

### passuk 12

### passuk 13

### passuk 14

### passuk 15

### passuk 16
<b>נתנים נתנים.</b> נתונים למשא נתונים לשיר: 
<b>פטרת.</b> פתיחת:

### passuk 17
<b>כי לי כל בכור.</b> שלי היו הבכורות בקו הדין, שהגנתי עליהם בין בכורי מצרים ולקחתי אותם לי עד שטעו בעגל, ועכשיו ואקח את הלוים:

### passuk 18

### passuk 19
<b>ואתנה וגו'.</b> חמשה פעמים נאמר בני ישראל במקרא זה, להודיע חבתן שנכפלו אזכרותיהן במקרא אחד כמנין חמשה חמשי תורה, וכך ראיתי בבראשית רבה: 
<b>ולא יהיה בבני ישראל נגף.</b> שלא יצטרכו לגשת אל הקדש, שאם יגשו יהיה נגף:

### passuk 20
<b>ויעש משה ואהרן וכל עדת וגו'.</b> משה העמידן ואהרן הניפן וישראל סמכו את ידיהם:

### passuk 21

### passuk 22
<b>כאשר צוה ה' וגו' כן עשו.</b> להגיד שבח העושין והנעשה בהן, שאחד מהן לא עכב: 

### passuk 23

### passuk 24
<b>זאת אשר ללוים.</b> שנים פוסלים בהם, ואין המומים פוסלים בהם: 
<b>מבן חמש ועשרים.</b> ובמקום אחר אומר (במדבר ד, ג) מבן שלשים שנה, הא כיצד, מבן עשרים וחמש בא ללמוד הלכות עבודה ולומד חמש שנים, ובן שלשים עובד, מכאן לתלמיד שלא ראה סימן יפה במשנתו בחמש שנים, ששוב אינו רואה:

### passuk 25
<b>ולא יעבד עוד.</b> עבודת משא בכתף, אבל חוזר הוא לנעילת שערים ולשיר ולטעון עגלות, וזהו ושרת את אחיו עם אחוהי, כתרגומו:

### passuk 26
<b>לשמר משמרת.</b> לחנות סביב לאהל, ולהקים ולהוריד בשעת המסעות:

>Credit : http://mobile.tora.ws (on your way)
>License : Public Domain