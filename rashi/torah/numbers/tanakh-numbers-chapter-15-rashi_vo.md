
### passuk 1

### passuk 2
<b>כי תבאו.</b> בשר להם שיכנסו לארץ:

### passuk 3
<b>ועשיתם אשה.</b> אין זה צווי אלא כשתבאו שם ותעלה על לבבכם לעשות אשה לה': 
<b>ריח ניחח.</b> שיהיה נחת רוח לפני: 
<b>לפלא נדר או בנדבה וגו'.</b> או שתעשו האשה בשביל חובת מועדיכם שחייבתי אתכם לעשות במועד:

### passuk 4
<b>והקריב המקריב.</b> תקריבו נסכים ומנחה לכל בהמה המנחה כליל, והשמן נבלל בתוכה, והיין לספלים, כמו ששנינו במסכת סכה (סוכה מח, א):

### passuk 5
<b>לכבש האחד.</b> על כל האמור למעלה הוא מוסב על המנחה ועל השמן ועל היין:

### passuk 6
<b>או לאיל.</b> ואם איל הוא ורבותינו דרשו או לרבות את הפלגס לנסכי איל:

### passuk 7

### passuk 8

### passuk 9

### passuk 10
<b>אשה ריח.</b> אינו מוסב אלא על המנחה והשמן, אבל היין אינו אשה, שאינו נתן על האש:

### passuk 11
<b>או לשה.</b> בין שהוא בכבשים בין שהוא בעזים. כבש ושה קרוים בתוך שנתם,<b> איל </b> — בן שלשה עשר חדש ויום אחד: 

### passuk 12
<b>כמספר אשר תעשו.</b> כמספר הבהמות אשר תקריבו לקרבן, ככה תעשו נסכים לכל אחד מהם, <b>כמספרם </b> של בהמות מספרם של נסכים: 

### passuk 13

### passuk 14

### passuk 15
<b>ככם כגר.</b> כמותכם כן גר וכן דרך לשון עברית, (בראשית יג, י) כגן ה' כארץ מצרים, כן ארץ מצרים, (מ"א כב, ד) כמוני כמוך כעמי כעמך:

### passuk 16

### passuk 17

### passuk 18
<b>בבאכם אל הארץ.</b> משנה ביאה זו מכל ביאות שבתורה, שבכלן נאמר כי תבא, כי תבאו, לפיכך כלן למדות זו מזו וכיון שפרט לך הכתוב באחת מהן שאינה אלא לאחר ירשה וישיבה, אף כלן כן, אבל זו נאמר בה בבאכם, משנכנסו בה ואכלו מלחמה נתחיבו בחלה:

### passuk 19

### passuk 20
<b>ראשית ערסתכם.</b> כשתלושו כדי עיסתכם שאתם רגילין ללוש במדבר וכמה היא, (שמות טז, טז) וימדו בעמר עמר לגלגלת, תרימו מראשיתה, כלומר קודם שתאכלו ממנה, ראשית תלקח חלה אחת תרומה לשם ה': 
<b>חלה.</b> טורטי"ל בלע"ז [עוגה]: 
<b>כתרומת גרן.</b> שלא נאמר בה שעור ולא כתרומת מעשר שנאמר בה שעור, אבל חכמים נתנו שעור, לבעל הבית אחד מעשרים וארבעה, ולנחתום אחד מארבעים ושמונה:

### passuk 21
<b>מראשית ערסתיכם.</b> למה נאמר, לפי שנאמר ראשית עריסותיכם, שומע אני ראשונה שבעיסות, תלמוד לומר מראשית, מקצתה ולא כלה: 
<b>תתנו לה' תרומה.</b> לפי שלא שמענו שעור לחלה, נאמר תתנו, שיהא בה כדי נתינה:

### passuk 22
<b>וכי תשגו ולא תעשו.</b> עבודה זרה היתה בכלל כל המצות שהצבור מביאין עליהן פר, והרי הכתוב מוציאה כאן מכללן לדון בפר לעולה ושעיר לחטאת: 
<b>וכי תשגו וגו'.</b> בעבודה זרה הכתוב מדבר, או אינו אלא באחת מכל המצות, תלמוד לומר את כל המצות האלה, מצוה אחת שהיא ככל המצות, מה העובר על כל המצות פורק עול ומפר ברית ומגלה פנים, אף מצוה זו פורק בה עול ומפר ברית ומגלה פנים ואיזו, זו עבודה זרה: 
<b>אשר דבר ה' אל משה.</b> אנכי ולא יהיה לך מפי הגבורה שמענום, (תהלים סב, יב) אחת דבר אלהים שתים זו שמעתי:

### passuk 23
<b>את כל אשר צוה וגו'.</b> מגיד שכל המודה בעבודה זרה ככופר בכל התורה כלה ובכל מה שנתנבאו הנביאים, שנאמר למן היום אשר צוה ה' והלאה:

### passuk 24
<b>אם מעיני העדה נעשתה לשגגה.</b> אם מעיני העדה נעשתה עברה זו על ידי שוגג, כגון ששגגו והורו על אחת מן העבודות שהיא מתרת לעבוד עבודה זרה בכך: 
<b>לחטת.</b> חסר א' שאינו כשאר חטאות, שכל חטאות שבתורה הבאות עם עולה החטאת קודמת לעולה, שנאמר (ויקרא ה, י) ואת השני יעשה עולה, וזו עולה קודמת לחטאת:

### passuk 25
<b>הביאו את קרבנם אשה לה'.</b> זה האמור בפרשה הוא פר העולה שנאמר אשה לה': 
<b>וחטאתם.</b> זה השעיר:

### passuk 26

### passuk 27
<b>תחטא בשגגה.</b> בעבודה זרה: 
<b>עז בת שנתה.</b> שאר עברות יחיד מביא כשבה או שעירה ובזו קבע לה שעירה:

### passuk 28

### passuk 29

### passuk 30
<b>ביד רמה.</b> במזיד: 
<b>מגדף.</b> מחרף, כמו (יחזקאל ה, טו) והיתה חרפה וגדופה, (ישעיה לז, ו) אשר גדפו נערי מלך אשור עוד דרשו רבותינו מכאן למברך את השם שהוא בכרת:

### passuk 31
<b>דבר ה'.</b> אזהרת עבודה זרה מפי הגבורה, והשאר מפי משה: 
<b>עונה בה.</b> בזמן שעונה בה שלא עשה תשובה:

### passuk 32
<b>ויהיו בני ישראל במדבר וימצאו.</b> בגנותן של ישראל דבר הכתוב, שלא שמרו אלא שבת ראשונה, ובשניה בא זה וחללה:

### passuk 33
<b>המצאים אתו מקושש.</b> שהתרו בו ולא הניח מלקושש אף משמצאוהו והתרו בו:

### passuk 34
<b>כי לא פרש מה יעשה לו.</b> לא היו יודעים באיזו מיתה ימות, אבל יודעים היו שהמחלל שבת במיתה:

### passuk 35
<b>רגום.</b> כמו עשה פיישנ"ט בלע"ז וכן הלוך אלנ"ט וכן זכור ושמור:

### passuk 36
<b>ויציאו אתו.</b> מכאן שבית הסקילה חוץ ורחוק מבית דין:

### passuk 37

### passuk 38
<b>ועשו להם ציצת.</b> על שם הפתילים התלויים בה, כמו (יחזקאל ח, ג) ויקחני בציצית ראשי דבר אחר ציצית על שם וראיתם אתו, כמו (שה"ש ב, ט) מציץ מן החרכים: 
<b>תכלת.</b> צבע ירוק של חלזון: 

### passuk 39
<b>וזכרתם את כל מצות ה'.</b> שמנין גימטריא של ציצית שש מאות, ושמונה חוטים וחמשה קשרים הרי תרי"ג: 
<b>ולא תתורו אחרי לבבכם.</b> כמו (במדבר יג, כה) מתור הארץ. הלב והעינים הם מרגלים לגוף ומסרסרים לו את העברות, העין רואה והלב חומד והגוף עושה את העברות: 

### passuk 40

### passuk 41
<b>אני ה'.</b> נאמן לשלם שכר: 
<b>אלהיכם.</b> נאמן לפרע: 
<b>אשר הוצאתי אתכם.</b> על מנת כן פדיתי אתכם שתקבלו עליכם גזרתי: 
<b>אני ה' אלהיכם.</b> עוד למה נאמר, כדי שלא יאמרו ישראל מפני מה אמר המקום, לא שנעשה ונטל שכר, אנו לא עושים ולא נוטלים שכר, על כרחכם אני מלככם וכן הוא אומר (יחזקאל כ, לג) אם לא ביד חזקה וגו' אמלך עליכם. דבר אחר למה נאמר יציאת מצרים, אני הוא שהבחנתי במצרים בין טפה של בכור לשאינה של בכור, אני הוא עתיד להבחין ולהפרע מן התולה קלא אילן בבגדו ואומר תכלת היא. ומיסודו של רבי משה הדרשן העתקתי, למה נסמכה פרשת מקושש לפרשת עבודה זרה, לומר שהמחלל את השבת כעובד עבודה זרה, שאף היא שקולה ככל המצות, וכן הוא אומר בעזרא (נחמי' ט, יג. טו) ועל הר סיני ירדת ותתן לעמך תורה ומצות ואת שבת קדשך הודעת להם, ואף פרשת ציצית לכך נסמכה לאלו לפי שאף היא שקולה כנגד כל המצות, שנאמר ועשיתם את כל מצותי: 
<b>על כנפי בגדיהם.</b> כנגד (שמות יט, ד) ואשא אתכם על כנפי נשרים. על ארבע כנפות — ולא בעלת שלש ולא בעלת חמש, כנגד ארבע לשונות של גאלה שנאמר במצרים (שמות ו) והוצאתי והצלתי וגאלתי ולקחתי: 
<b>פתיל תכלת.</b> על שם שכול בכורות, תרגומו של שכול תכלא. ומכתם היתה בלילה וכן צבע התכלת דומה לצבע רקיע המשחיר לעת ערב. ושמונה חוטים שבה, כנגד שמונה ימים ששהו ישראל משיצאו ממצרים עד שאמרו שירה על הים: 

>Credit : http://mobile.tora.ws (on your way)
>License : Public Domain