
### passuk 1

### passuk 2
<b>נשא את ראש וגו'.</b> מנה מהם את הראויין לעבודת משא, והם מבן שלשים ועד בן חמשים שנה, והפחות משלשים לא נתמלא כחו מכאן אמרו בן שלשים לכח, והיותר על בן חמשים כחו מכחיש מעתה:

### passuk 3

### passuk 4
<b>קדש הקדשים.</b> המקדש שבכלן הארון והשלחן והמנורה והמזבחות והפרוכת וכלי שרת:

### passuk 5
<b>ובא אהרן ובניו וגו'.</b> יכניסו כל כלי וכלי לנרתקו המפורש לו בפרשה זו, ולא יצטרכו הלוים בני קהת אלא לשאת: 
<b>בנסוע המחנה.</b> כשהענן מסתלק הם יודעין שיסעו:

### passuk 6

### passuk 7
<b>קערת וכפות קשות ומנקיות.</b> כבר פרשתי במלאכת המשכן: 
<b>הנסך.</b> הכסוי לשון מסך, כדכתיב (שמות כה, כט) אשר יסך בהן:

### passuk 8

### passuk 9
<b>מלקחיה.</b> כמין צבת שמושך בה את הפתילה לכל צד שירצה: 
<b>מחתתיה.</b> כמין כף קטנה ושוליה פשוטין ולא סגלגלים, ואין לה מחצה לפניה אלא מצדיה, וחותה בה את דשן הנרות כשמטיבן: 
<b>נרתיה.</b> לוצי"ש בלע"ז [מנורות] שנותנים בהן השמן והפתילות:

### passuk 10
<b>אל מכסה עור תחש.</b> כמין מרצוף:

### passuk 11

### passuk 12
<b>את כל כלי השרת אשר ישרתו בם בקדש.</b> בתוך המשכן שהוא קדש, והן כלי הקטרת שמשרתין בהם במזבח הפנימי:

### passuk 13
<b>ודשנו את המזבח.</b> מזבח הנחשת: 
<b>ודשנו.</b> יטלו את הדשן מעליו: 
<b>ופרשו עליו בגד ארגמן.</b> ואש שירדה מן השמים רבוצה תחת הבגד כארי בשעת המסעות, ואינה שורפתו, שהיו כופין עליה פסכתר של נחשת:

### passuk 14
<b>מחתת.</b> שבהן חותים גחלים לתרומת הדשן, שעשויה כמין מחבת שאין לה אלא שלש מחצות, ומלפניה שואבת את הגחלים: 
<b>מזלגות.</b> צנוריות של נחשת שבהן מכין באברים שעל המזבח להפכן כדי שיתעכלו יפה ומהר: 
<b>יעים.</b> הם מגרפות ובלע"ז ודי"ל [מגרפה] והן של נחשת ובהן מכבדין את הדשן מעל המזבח:

### passuk 15
<b>לכסת את הקדש.</b> הארון והמזבח: 
<b>ואת כל כלי הקדש.</b> המנורה וכלי שרת: 
<b>ומתו.</b> שאם יגעו חייבין מיתה בידי שמים:

### passuk 16
<b>ופקדת אלעזר.</b> שהוא ממנה עליהם לשאת אותם, שמן וקטרת ושמן המשחה ומנחת התמיד, עליו מטל לצוות ולזרז ולהקריב בעת חנייתן: 
<b>פקדת כל המשכן.</b> ועוד היה ממנה על משא בני קהת לצוות איש איש על עבודתו ועל משאו, והוא המשכן וכל אשר בו, כל הסדורים למעלה בפרשה זו, אבל משא בני גרשון ומררי שאינן מקדש הקדשים, על פי איתמר היה, כמו שכתוב בפרשת נשא (פסוק כח):

### passuk 17

### passuk 18
<b>אל תכריתו.</b> אל תגרמו להם שימותו:

### passuk 19

### passuk 20
<b>ולא יבאו לראות כבלע את הקדש.</b> לתוך נרתק שלו, כמו שפרשתי למעלה (פסוק ה) בפרשה זו, ופרשו עליו בגד פלוני וכסו אותו במכסה פלוני, ובלוע שלו הוא כסויו:

### passuk 21

### passuk 22
<b>נשא את ראש בני גרשון גם הם.</b> כמו שצויתיך על בני קהת לראות כמה יש שהגיעו לכלל עבודה:

### passuk 23

### passuk 24

### passuk 25
<b>את יריעת המשכן.</b> עשר תחתונות: 
<b>ואת אהל מועד.</b> יריעות עזים העשויות לאהל עליו: 
<b>מכסהו.</b> עורות אילים מאדמים: 
<b>מסך פתח.</b> וילון המזרחי:

### passuk 26
<b>אשר על המשכן.</b> כלומר הקלעים והמסך של חצר הסוככים ומגינים על המשכן ועל מזבח הנחשת סביב: 
<b>ואת כל אשר יעשה להם.</b> כתרגומו ית כל דיתמסר להון, לבני גרשון:

### passuk 27
<b>על פי אהרן ובניו.</b> ואיזה מהבנים ממנה עליהם, ביד איתמר בן אהרן הכהן:

### passuk 28

### passuk 29

### passuk 30

### passuk 31

### passuk 32
<b>ויתדתם ומיתריהם.</b> של עמודים, שהרי יתדות ומיתרי הקלעים במשא בני גרשון היו, ויתדות ומיתרים היו ליריעות ולקלעים מלמטה, שלא תגביהם הרוח, ויתדות ומיתרים היו לעמודים סביב לתלות בהם הקלעים בשפתם העליונה, בכלנסות וקנדסין [וקנטסין], כמו ששנויה במלאכת המשכן:

### passuk 33

### passuk 34

### passuk 35

### passuk 36

### passuk 37

### passuk 38

### passuk 39

### passuk 40

### passuk 41

### passuk 42

### passuk 43

### passuk 44

### passuk 45

### passuk 46

### passuk 47
<b>עבדת עבדה.</b> הוא השיר במצלתים וכנורות, שהיא עבודה לעבודה אחרת: 
<b>ועבודת משא.</b> כמשמעו:

### passuk 48

### passuk 49
<b>ופקדיו אשר צוה ה' את משה.</b> ואותן הפקודים היו במצוה מבן שלשים שנה ועד בן חמשים שנה:

>Credit : http://mobile.tora.ws (on your way)
>License : Public Domain