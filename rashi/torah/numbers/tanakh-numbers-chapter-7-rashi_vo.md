
### passuk 1
<b>ויהי ביום כלות משה.</b> כלת כתיב, יום הקמת המשכן היו ישראל ככלה הנכנסת לחפה: 
<b>כלות משה.</b> בצלאל ואהליאב וכל חכם לב עשו את המשכן, ותלאו הכתוב במשה, לפי שמסר נפשו עליו לראות תבנית כל דבר ודבר כמו שהראהו בהר להורות לעושי המלאכה, ולא טעה בתבנית אחת וכן מצינו בדוד לפי שמסר נפשו על בנין בית המקדש, שנאמר זכור ה' לדוד את כל ענותו אשר נשבע לה' וגו' (תהלים קלב, א ב), לפיכך נקרא על שמו, שנאמר ראה ביתך דוד (מלכים א' יב, טז): 
<b>ביום כלות משה להקים.</b> ולא נאמר ביום הקים מלמד שכל שבעת ימי המלואים היה משה מעמידו ומפרקו ובאותו היום העמידו ולא פרקו, לכך נאמר ביום כלות משה להקים, אותו היום כלו הקמותיו וראש חדש ניסן היה, בשני נשרפה הפרה, בשלישי הזו הזיה ראשונה, ובשביעי גלחו:

### passuk 2
<b>הם נשיאי המטת.</b> שהיו שוטרים עליהם במצרים והיו מכים עליהם, שנאמר (שמות ה) ויכו שוטרי בני ישראל וגו': 
<b>הם העומדים על הפקדים.</b> שעמדו עם משה ואהרן כשמנו את ישראל, שנאמר (במדבר א) ואתכם יהיו וגו':

### passuk 3
<b>שש עגלת צב.</b> אין צב אלא מחפים וכן (ישעיה סו, כ) בצבים ובפרדים, עגלות מכסות קרויות צבים: 
<b>ויקריבו אותם לפני המשכן.</b> שלא קבל משה מידם עד שנאמר לו מפי המקום אמר רבי נתן מה ראו הנשיאים להתנדב כאן בתחלה, ובמלאכת המשכן לא התנדבו תחלה, אלא כך אמרו הנשיאים יתנדבו צבור מה שיתנדבו, ומה שמחסרין אנו משלימין, כיון שראו שהשלימו צבור את הכל, שנאמר (שמות לו, ז) והמלאכה היתה דים, אמרו מעתה מה לנו לעשות, הביאו את אבני השוהם והמלואים לאפוד ולחשן, לכך התנדבו כאן תחלה:

### passuk 4

### passuk 5

### passuk 6

### passuk 7
<b>כפי עבדתם.</b> שהיה משא בני גרשון קל משל מררי, שהיו נושאים הקרשים והעמודים והאדנים:

### passuk 8

### passuk 9
<b>כי עבדת הקדש עליהם.</b> משא דבר הקדשה הארון והשלחן וגו', לפיכך בכתף ישאו:

### passuk 10
<b>ויקריבו הנשאים את חנכת המזבח.</b> לאחר שהתנדבו העגלות והבקר לשאת המשכן, נשאם לבם להתנדב קרבנות המזבח לחנכו: 
<b>ויקריבו הנשיאים את קרבנם לפני המזבח.</b> כי לא קבל משה מידם עד שנאמר לו מפי הגבורה:

### passuk 11
<b>יקריבו את קרבנם לחנכת המזבח.</b> ועדין לא היה יודע משה היאך יקריבו, אם כסדר תולדותם, אם כסדר המסעות, עד שנאמר לו מפי הקדוש ברוך הוא יקריבו למסעות, איש יומו:

### passuk 12
<b>ביום הראשון.</b> אותו היום נטל עשר עטרות, ראשון למעשה בראשית, ראשון לנשיאים וכו', כדאיתא בסדר עולם: 
<b>למטה יהודה.</b> יחסו הכתוב על שבטו, ולא שגבה משבטו והקריב או אינו אומר למטה יהודה אלא שגבה משבטו והביא, תלמוד לומר זה קרבן נחשון, משלו הביא:

### passuk 13
<b>שניהם מלאים סלת.</b> למנחת נדבה:

### passuk 14
<b>עשרה זהב.</b> כתרגומו, משקל עשר שקלי הקדש היה בה: 
<b>מלאה קטרת.</b> לא מצינו קטרת ליחיד ולא על מזבח החיצון אלא זו בלבד, והוראת שעה היתה:

### passuk 15
<b>פר אחד.</b> מיוחד שבעדרו:

### passuk 16
<b>שעיר עזים אחד לחטאת.</b> לכפר על קבר התהום וטמאת ספק:

### passuk 17

### passuk 18
 <b>הקריב נתנאל בן צוער... הקרב את קרבנו.</b> מה תלמוד לומר הקריב בשבטו של יששכר, מה שלא נאמר בכל השבטים, לפי שבא ראובן וערער ואמר די שקדמני יהודה אחי, אקריב אני אחריו אמר לו משה מפי הגבורה נאמר לי שיקריבו כסדר מסען לדגליהם. לכך אמר הקרב את קרבנו, והוא חסר יו"ד, שהוא משמע הקרב, לשון צווי, שמפי הגבורה נצטוה הקרב. ומהו הקריב הקרב שני פעמים, שבשביל שני דברים זכה להקריב שני לשבטים אחת שהיו יודעים בתורה, שנאמר (ד"ה א' יב, לג) ומבני יששכר יודעי בינה לעתים, ואחת שהם נתנו עצה לנשיאים להתנדב קרבנות הללו. וביסודו שלר' משה הדרשן מצאתי אמר רבי פנחס בן יאיר, נתנאל בן צוער השיאן עצה זו: 

### passuk 19
<b>קערת כסף.</b> מנין אותיותיו בגימטריה תתק"ל כנגד שנותיו של אדם הראשון: 
<b>שלשים ומאה משקלה.</b> על שם שכשהעמיד תולדות לקיום העולם בן מאה ושלשים שנה היה, שנאמר (בראשית ה, ג) ויחי אדם שלשים ומאת שנה ויולד בדמותו וגו': 
<b>מזרק אחד כסף.</b> בגימטריה תק"כ, על שם נח שהעמיד תולדות בן ת"ק שנה, ועל שם עשרים שנה שנגזרה גזרת המבול קודם תולדותיו, כמו שפרשתי אצל (בראשית ו, ג) והיו ימיו מאה ועשרים שנה, לפיכך נאמר מזרק אחד כסף ולא נאמר מזרק כסף אחד, כמו שנאמר בקערה, לומר שאף אותיות של אחד מצטרפות למנין: 
<b>שבעים שקל.</b> כנגד שבעים אמות שיצאו מבניו: 

### passuk 20
<b>כף אחת.</b> כנגד התורה שנתנה מידו של הקדוש ברוך הוא: 
<b>עשרה זהב.</b> כנגד עשרת הדברות: 
<b>מלאה קטרת.</b> גימטריה של קטרת תרי"ג מצות, ובלבד שתחליף קו"ף בד,, ל על ידי א"ת ב"ש ג"ר ד"ק:

### passuk 21
<b>פר אחד.</b> כנגד אברהם, שנאמר בו (בראשית יח, ז) ויקח בן בקר: 
<b>איל אחד.</b> כנגד יצחק (שם כב, יג) ויקח את האיל וגו': 
<b>כבש אחד.</b> כנגד יעקב (שם ל, מ) והכשבים הפריד יעקב:

### passuk 22
<b>שעיר עזים.</b> לכפר על מכירת יוסף, שנאמר בו (שם לז, לא) וישחטו שעיר עזים:

### passuk 23
<b>ולזבח השלמים בקר שנים.</b> כנגד משה ואהרן, שנתנו שלום בין ישראל לאביהם שבשמים: 
<b>אילם עתדים כבשים.</b> שלשה מינים כנגד כהנים ולוים וישראלים, וכנגד תורה נביאים וכתובים שלש חמשיות כנגד חמשה חמשין, וחמשת הדברות הכתובין על לוח אחד, וחמשה הכתובין על השני. עד כאן מיסודו של ר' משה הדרשן:

### passuk 24
<b>ביום השלישי נשיא וגו'.</b> ביום השלישי היה נשיא המקריב לבני זבולן, וכן כלם, אבל בנתנאל שנאמר בו הקריב נתנאל, נופל אחריו הלשון לומר נשיא יששכר, לפי שכבר הזכיר שמו והקרבתו, ובשאר שלא נאמר בהן הקריב, נופל עליהן לשון זה נשיא לבני פלוני, אותו היום היה הנשיא המקריב לשבט פלוני:

### passuk 25

### passuk 26

### passuk 27

### passuk 28

### passuk 29

### passuk 30

### passuk 31

### passuk 32

### passuk 33

### passuk 34

### passuk 35

### passuk 36

### passuk 37

### passuk 38

### passuk 39

### passuk 40

### passuk 41

### passuk 42

### passuk 43

### passuk 44

### passuk 45

### passuk 46

### passuk 47

### passuk 48

### passuk 49

### passuk 50

### passuk 51

### passuk 52

### passuk 53

### passuk 54

### passuk 55

### passuk 56

### passuk 57

### passuk 58

### passuk 59

### passuk 60

### passuk 61

### passuk 62

### passuk 63

### passuk 64

### passuk 65

### passuk 66

### passuk 67

### passuk 68

### passuk 69

### passuk 70

### passuk 71

### passuk 72

### passuk 73

### passuk 74

### passuk 75

### passuk 76

### passuk 77

### passuk 78

### passuk 79

### passuk 80

### passuk 81

### passuk 82

### passuk 83

### passuk 84
<b>ביום המשח אתו.</b> בו ביום שנמשח הקריב, ומה אני מקים אחרי המשח, שנמשח תחלה ואחר כך הקריב או אחרי המשח לאחר זמן, ולא בא ללמד ביום המשח אלא לומר שנמשח ביום, כשהוא אומר (ויקרא ז, לו) ביום משחו אתם, למדנו שנמשח ביום, ומה תלמוד לומר ביום המשח אתו, ביום שנמשח הקריב: 
<b>קערת כסף שתים עשרה.</b> הם הם שהתנדבו ולא ארע בהם פסול:

### passuk 85
<b>שלשים ומאה הקערה האחת וגו'.</b> מה תלמוד לומר, לפי שנאמר שלשים ומאה משקלה, ולא פרש באיזו שקל, לכך חזר ושנאה כאן, וכלל בכלן כל כסף הכלים בשקל הקדש: 
<b>כל כסף הכלים וגו'.</b> למדך שהיו כלי המקדש מכונים במשקלן, שוקלן אחד אחד ושוקלן כלן כאחד, לא רבה ולא מעט:

### passuk 86
<b>כפות זהב שתים עשרה.</b> למה נאמר, לפי שנאמר כף אחת עשרה זהב, היא של זהב, ומשקלה עשרה שקלים של כסף, או אינו אלא כף אחת של כסף ומשקלה עשרה שקלי זהב, ושקלי זהב אין משקלם שוה לשל כסף, תלמוד לומר כפות זהב, של זהב היו:

### passuk 87

### passuk 88

### passuk 89
<b>ובבא משה.</b> שני כתובים המכחישים זה את זה, בא שלישי והכריע ביניהם כתוב אחד אומר (ויקרא א, א) וידבר ה' אליו מאהל מועד, והוא חוץ לפרכת, וכתוב אחד אומר (שמות כה, כב) ודברתי אתך מעל הכפרת, בא זה והכריע ביניהם, משה בא אל אהל מועד ושם שומע את הקול הבא מעל הכפרת <b>מבין שני הכרובים</b> — הקול יוצא מן השמים לבין שני הכרובים ומשם יצא לאהל מועד: 
<b>וישמע את הקול.</b> יכול קול נמוך, תלמוד לומר את הקול, הוא הקול שנדבר עמו בסיני, וכשמגיע לפתח היה נפסק, ולא היה יוצא חוץ לאהל: 
<b>מדבר.</b> כמו מתדבר, כבודו של מעלה לומר כן מדבר בינו לבין עצמו, ומשה שומע מאליו: 
<b>וידבר אליו.</b> למעט את אהרן מן הדברות: 

>Credit : http://mobile.tora.ws (on your way)
>License : Public Domain