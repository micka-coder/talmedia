
### passuk 1
<b>והנחש היה ערום.</b> מָה עִנְיָן זֶה לְכַאן? הָיָה לוֹ לִסְמוֹךְ׃ (פסוק כא) "וַיַּעַשׂ לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם", אֶלָּא לִמֶּדְךָ מֵאֵיזוֹ עלה קָפַץ הַנָחָש עֲלֵיהֶם, רָאָה אוֹתָם עֲרוּמִּים וְעוֹסְקִים בְּתַשְמִישׁ לְעֵין כֹּל וְנִתְאַוָּה לָהּ: 
<b>ערום מכל.</b> לְפִי עָרְמָתוֹ וּגְדוּלָּתוֹ הָיְתָה מַפָּלָתוֹ, עָרוּם מִכֹּל, אָרוּר מִכֹּל: 
<b>אף כי אמר וגו'.</b> שֶׁמָּא אָמַר לָכֶם לֹא תֹאכְלוּ מִכֹּל וגו'. וְאַף עַל פִּי שֶׁרָאָה אוֹתָם אוֹכְלִים מִשְּׁאָר פֵּירוֹת, הִרְבָּה עָלֶיהָ דְבָרִים כְּדֵי שֶׁתְּשִׁיבֶנּוּ וְיָבֹא לְדַבֵּר בְּאוֹתוֹ הָעֵץ: 

### passuk 2

### passuk 3
<b>ולא תגעו בו.</b> הוסיפה על הצווי, לפיכך באה לידי גרעון, הוא שנאמר (משלי ל ו) אל תוסף על דבריו:

### passuk 4
<b>לא מות תמתון.</b> דחפה עד שנגעה בו, אמר לה כשם שאין מיתה בנגיעה כך אין מיתה באכילה:

### passuk 5
<b>כי יודע.</b> כל אמן שונא את בני אמנותו, מן העץ אכל וברא את העולם: 
<b>והייתם כאלהים.</b> יוצרי עולמות:

### passuk 6
<b>ותרא האשה.</b> ראתה דבריו של נחש והנאו לה והאמינתו: 
<b>כי טוב העץ.</b> להיות כאלהים: 
<b>וכי תאוה הוא לעינים.</b> כמו שאמר לה ונפקחו עיניכם: 
<b>ונחמד להשכיל.</b> כמו שאמר לה יודעי טוב ורע: 
<b>ותתן גם לאישה עמה.</b> שלא תמות היא ויחיה הוא, וישא אשה אחרת: 
<b>גם.</b> לרבות כל בהמה וחיה:

### passuk 7
<b>ותפקחנה עיני שניהם.</b> לענין החכמה דבר הכתוב ולא לענין ראיה ממש, וסוף המקרא מוכיח: 
<b>וידעו כי עירמם הם.</b> אף הסומא יודע כשהוא ערום, אלא מהו וידעו כי עירומים הם, מצוה אחת היתה בידם ונתערטלו המנה: 
<b>עלה תאנה.</b> הוא העץ שאכלו ממנו, בדבר שנתקלקלו בו נתקנו, אבל שאר העצים מנעום מלטול עליהם ומפני מה לא נתפרסם העץ, שאין הקדוש ברוך הוא חפץ להונות בריה, שלא יכלימוהו ויאמרו זהו שלקה העולם על ידו. מדרש רבי תנחומא (וירא יד):

### passuk 8
<b>וישמעו.</b> יש מדרשי אגדה רבים וכבר סדרום רבותינו על מכונם בבראשית רבה (יט ו) ובשאר מדרשות ואני לא באתי אלא לפשוטו של מקרא ולאגדה המישבת דברי המקרא דבר דבור על אפניו ומשמעו, שמעו את קול הקדוש ברוך הוא שהיה מתהלך בגן: 
<b>לרוח היום.</b> לאותו רוח שהשמש באה משם וזו היא מערבית, שלפנות ערב חמה במערב, והם סרחו בעשירית:

### passuk 9
<b>איכה.</b> יודע היה היכן הוא, אלא לכנס עמו בדברים, שלא יהא נבהל להשיב אם יענישהו פתאום וכן בקין (בראשית ד ט) אמר לו אי הבל אחיך, וכן בבלעם (במדבר כב ט) מי האנשים האלה עמך, לכנס עמהם בדברים, וכן בחזקיה בשלוחי (אויל) מרודך בלאדן (ישעיה לט א):

### passuk 10

### passuk 11
<b>מי הגיד לך.</b> מאין לך לדעת מה בשת יש בעומד ערום: 
<b>המן העץ.</b> בתמיהה:

### passuk 12
<b>אשר נתת עמדי.</b> כאן כפר בטובה:

### passuk 13
<b>השיאני.</b> הטעני כמו (דה"י ב' לב טו) אל ישיא אתכם חזקיהו:

### passuk 14
<b>כי עשית זאת.</b> מכאן שאין מהפכים בזכותו של מסית, שאלו שאלו למה עשית זאת, היה לו להשיב דברי הרב ודברי התלמיד דברי מי שומעין: 
<b>מכל הבהמה ומכל חית השדה.</b> אם מבהמה נתקלל מחיה לא כל שכן, העמידו רבותינו מדרש זה במסכת בכורות (דף ח א) ללמד שימי עבורו של נחש שבע שנים: 
<b>על גחונך תלך.</b> רגלים היו לו ונקצצו טו

### passuk 15
<b>ואיבה אשית.</b> אתה לא נתכונת אלא שימות אדם כשיאכל הוא תחלה ותשא את חוה, ולא באת לדבר אל חוה תחלה אלא לפי שהנשים קלות להתפתות ויודעות לפתות את בעליהן, לפיכך ואיבה אשית: 
<b>ישופך.</b> יכתתך, כמו (דברים ט כא) ואכת אתו, ותרגומו ושפית יתיה: 
<b>ואתה תשופנו עקב.</b> לא יהא לך קומה ותשכנו בעקבו, ואף משם תמיתנו ולשון תשופנו כמו (ישעיה מ כד) נשף בהם, כשהנחש בא לנשוך הוא נושף כמין שריקה, ולפי שהלשון נופל על הלשון כתב לשון נשיפה בשניהם: 

### passuk 16
<b>עצבונך.</b> זה צער גדול בנים: 
<b>והרנך.</b> זה צער העבור: 
<b>בעצב תלדי בנים.</b> זה צער הלידה: 
<b>ואל אישך תשוקתך.</b> לתשמיש ואף על פי כן אין לך מצח לתבעו בפה אלא הוא ימשול בך, הכל ממנו ולא ממך: 
<b>תשוקתך.</b> תאותך, כמו (ישעיה כט ח) ונפשו שוקקה:

### passuk 17
<b>ארורה האדמה בעבורך.</b> מעלה לך דברים ארורים כגון זבובים ופרעושים ונמלים, משל ליוצא לתרבות רעה והבריות מקללות שדים שינק מהם:

### passuk 18
<b>וקוץ ודרדר תצמיח לך.</b> הארץ כשתזרענה מיני זרעים תצמיח קוץ ודרדר קונדס ועכביות, והן נאכלים על ידי תקון: 
<b>ואכלת את עשב השדה.</b> ומה קללה היא זו, והלא בברכה נאמר לו (לעיל א כט) הנה נתתי לכם את כל עשב זורע זרע וגו' אלא מה אמור כאן בראש הענין (פסוק יז) ארורה האדמה בעבורך בעצבון תאכלנה, ואחר העצבון וקוץ ודרדר תצמיח לך, כשתזרענה קטניות או ירקות גנה היא תצמיח לך קוצים ודרדרים ושאר עשבי שדה, ועל כרחך תאכלם:

### passuk 19
<b>בזעת אפיך.</b> לאחר שתטרח בו הרבה:

### passuk 20
<b>ויקרא האדם.</b> חזר הכתוב לענינו הראשון ויקרא האדם שמות, ולא הפסיק אלא ללמדך שעל ידי קריאת שמות נזדוגה לו חוה, כמו שכתוב (לעיל ב כ) ולאדם לא מצא עזר כנגדו, לפיכך ויפל תרדמה, ועל ידי שכתב (שם פסוק כה) ויהיו שניהם ערומים, סמך לו פרשת הנחש, להודיעך שמתוך שראה ערותה וראה אותם עסוקים בתשמיש נתאוה לה ובא עליהם במחשבה ובמרמה: 
<b>חוה.</b> נופל על לשון חיה, שמחיה את ולדותיה, כאשר תאמר מה הוה לאדם, (קהלת ב כב) בלשון היה:

### passuk 21
<b>כתנות עור.</b> יש דברי אגדה אומרים חלקים כצפורן היו מדובקים על עורן ויש אומרים דבר הבא מן העור, כגון צמר הארנבים שהוא רך וחם ועשה להם כתנות ממנו:

### passuk 22
<b>היה כאחד ממנו.</b> הרי הוא יחיד בתחתונים כמו שאני יחיד בעליונים, ומה היא יחידותו, לדעת טוב ורע ומה שאין כן בבהמה ובחיה: 
<b>ועתה פן ישלח ידו.</b> ומשיחיה לעולם הרי הוא קרוב להטעות הבריות אחריו ולומר אף הוא אלוה ויש מדרשי אגדה, אבל אין מישבין על פשוטו:

### passuk 23

### passuk 24
<b>מקדם לגן עדן.</b> במזרחו של גן עדן, חוץ לגן: 
<b>את הכרובים.</b> מלאכי חבלה: 
<b>החרב המתהפכת.</b> ולה להט לאים עליו מלכנס עוד לגן תרגום של להט שנן, והוא כמו שלף שננא, [להב]. ומדרש אגדה יש, ואני איני בא אלא לפשוטו:

>Credit : http://mobile.tora.ws (on your way)
>License : Public Domain