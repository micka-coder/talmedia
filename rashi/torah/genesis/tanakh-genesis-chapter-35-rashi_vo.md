
### passuk 1
<b>קום עלה.</b> לפי שאחרת בדרך נענשת ובא לך זאת מבתך:

### passuk 2
<b>הנכר.</b> שיש בידכם משלל שלשכם: 
<b>והטהרו.</b> מעבודה זרה: 
<b>והחליפו שמלתיכם.</b> שמא יש בידכם כסות של עבודה זרה:

### passuk 3

### passuk 4
<b>האלה.</b> מין אילן סרק: 
<b>עם שכם.</b> אצל שכם:

### passuk 5
<b>חתת.</b> פחד:

### passuk 6

### passuk 7
<b>אל בית אל.</b> הקדוש ברוך הוא בבית אל גלוי שכינתו בבית אל יש תבה חסרה בי"ת המשמשת בראשה, כמו (ש"ב ט ד) הנה הוא בית מכיר בן עמיאל, כמו בבית מכיר, (להלן לח יא) בית אביך כמו בבית אביך: 
<b>נגלו אליו האלהים.</b> במקומות הרבה יש שם אלהות ואדנות בלשון רבים, כמו (להלן לט כ) אדני יוסף, (שמות כב יד) אם בעליו עמו, ולא נאמר בעלו, וכן אלהות שהוא לשון שופט ומרות נזכר בלשון רבים, אבל אחד מכל שאר השמות לא תמצא בלשון רבים:

### passuk 8
<b>ותמת דברה.</b> מה ענין דבורה בבית יעקב, אלא לפי שאמרה רבקה ליעקב (כז מה) ושלחתי ולקחתיך משם, שלחה דבורה אצלו לפדן ארם לצאת משם, ומתה בדרך מדברי רבי משה הדרשן למדתיה: 
<b>מתחת לבית אל.</b> העיר יושבת בהר ונקברה ברגלי ההר: 
<b>תחת האלון.</b> בשפולי מישרא, שהיה מישור מלמעלה בשפוע ההר והקבורה מלמטה, ומישור של בית אל היו קורין לו אלון ואגדה נתבשר שם באבל שני, שהגד לו על אמו שמתה. ואלון בלשון יוני אחר. ולפי שהעלימו את יום מותה, שלא יקללו הבריות הכרס שיצא ממנו עשו, אף הכתוב לא פרסמו:

### passuk 9
<b>עוד.</b> פעם שני במקום הזה, אחד בלכתו ואחד בשובו: 
<b>ויברך אתו.</b> ברכת אבלים:

### passuk 10
<b>לא יקרא שמך עוד יעקב.</b> לשון אדם הבא במארב ועקבה אלא לשון שר ונגיד:

### passuk 11
<b>אני אל שדי.</b> שאני כדאי לברך, שהברכות שלי: 
<b>פרה ורבה.</b> על שם שעדין לא נלד בנימין ואף על פי שכבר נתעברה ממנו: 
<b>גוי.</b> בנימין: 
<b>גוים.</b> מנשה ואפרים שעתידים לצאת מיוסף, והם במנין השבטים: 
<b>ומלכים.</b> שאול ואיש בשת שהיו משבט בנימין, שעדין לא נלד (ופסוק זה דרשו אבנר כשהמליך איש בשת, ואף השבטים דרשוהו וקרבו בנימין, דכתיב (שופטים כא א) איש ממנו לא יתן את בתו לבנימן לאשה, וחזרו ואמרו אלמלא היה עולה מן השבטים לא היה הקדוש ברוך הוא אומר ליעקב ומלכים מחלציך יצאו):
<b>גוי וקהל גוים.</b> שגוים עתידים בניו להעשות כמנין הגוים שהם שבעים אמות, וכן כל הסנהדרין שבעים דבר אחר שעתידים בניו להקריב אסור במות כגוים בימי אליהו: 

### passuk 12

### passuk 13
<b>במקום אשר דבר אתו.</b> איני יודע מה מלמדנו: 

### passuk 14

### passuk 15

### passuk 16
<b>כברת הארץ.</b> מנחם פרש לשון כביר, רבוי, מהלך רב ואגדה בזמן שהארץ חלולה ומנקבת ככברה שהניר מצוי, הסתו עבר, והשרב עדין לא בא. ואין זה פשוטו של מקרא, שהרי בנעמן מצינו (מ"ב ה יט) וילך מאתו כברת ארץ. ואומר אני שהוא שם מדת קרקע כמו מהלך פרסה או יותר, כמו שאתה אומר (ישעיה ה י) צמדי כרם, (לעיל לג יט) חלקת השדה, כך במהלך אדם נותן שם מדה כברת ארץ:

### passuk 17
<b>כי גם זה.</b> נוסף לך על יוסף ורבותינו דרשו עם כל שבט נלדה תאומה, ועם בנימין נלדה תאומה יתרה:

### passuk 18
<b>בן אוני.</b> בן צערי: 
<b>בנימין.</b> נראה בעיני לפי שהוא לבדו נלד בארץ כנען, שהיא בנגב כשאדם בא מארם נהרים, כמו שנאמר (במדבר לג מ) בנגב בארץ כנען, (לעיל יב ט) הלוך ונסוע הנגבה: 
<b>בנימין.</b> בן ימין, לשון (תהלים פט יג) צפון וימין אתה בראתם, לפיכך הוא מלא:

### passuk 19

### passuk 20

### passuk 21

### passuk 22
<b>בשכן ישראל בארץ ההוא.</b> עד שלא בא לחברון אצל יצחק ארעוהו כל אלה: 
<b>וישכב.</b> מתוך שבלבל משכבו מעלה עליו הכתוב כאלו שכבה ולמה בלבל וחלל יצועו, שכשמתה רחל נטל יעקב מטתו שהיתה נתונה תדיר באהל רחל ולא בשאר אהלים ונתנה באהל בלהה, בא ראובן ותבע עלבון אמו, אמר אם אחות אמי היתה צרה לאמי, שפחת אחות אמי תהא צרה לאמי, לכן בלבל: 
<b>ויהיו בני יעקב שנים עשר.</b> מתחיל לענין ראשון משנלד בנימין נשלמה המטה, ומעתה ראוים להמנות, ומנאן ורבותינו דרשו ללמדנו בא שכלן שוין, וכלן צדיקים, שלא חטא ראובן:

### passuk 23
<b>בכור יעקב.</b> אפלו בשעת הקלקלה קראו בכור: 
<b>בכור יעקב.</b> בכור לנחלה, בכור לעבודה, בכור למנין, ולא נתנה בכורה ליוסף אלא לענין השבטים שנעשה לשני שבטים:

### passuk 24

### passuk 25

### passuk 26

### passuk 27
<b>ממרא.</b> שם המישור: 
<b>קרית הארבע.</b> שם העיר:
<b> ממרא קרית הארבע.</b> אל מישור של קרית ארבע ואם תאמר היה לו לכתוב ממרא הקרית ארבע, כן דרך המקרא בכל דבר ששמו כפול, כגון זה, וכגון בית לחם, אבי עזר, בית אל, אם הוצרך להטיל בו ה"א נותנה בראש התבה השניה (ש"א טז א) בית הלחמי, (שופטים ו כד) בעפרת אבי העזרי, (מ"א טז לד) בנה חיאל בית האלי: 

### passuk 28

### passuk 29
<b>ויגוע יצחק.</b> אין מקדם ומאחר בתורה, מכירתו של יוסף קדמה למיתתו של יצחק שתים עשרה שנה, שהרי כשנלד יעקב היה יצחק בן ששים שנה, שנאמר (לעיל כה כו) ויצחק בן ששים שנה וגו', ויצחק מת בשנת מאה ועשרים ליעקב, אם תוציא ששים ממאה ושמונים שנה, נשארו מאה ועשרים, ויוסף נמכר בן שבע עשרה שנה, ואותה שנה שנת מאה ושמונה ליעקב כיצד, בן ששים ושלש נתברך, וארבע עשרה שנה נטמן בבית עבר, הרי שבעים ושבע, וארבע עשרה עבד באשה, ובסוף ארבע עשרה נלד יוסף, שנאמר (לעיל ל כה) ויהי כאשר ילדה רחל את יוסף וגו', הרי תשעים ואחת, ושבע עשרה עד שלא נמכר יוסף הרי מאה ושמנה. (עוד מפורש מן המקרא משנמכר יוסף עד שבא יעקב מצרימה עשרים ושתים שנה, שנאמר (להלן מא מו) ויוסף בן שלשים שנה וגו', ושבע שנים שובע ושנתים רעב הרי עשרים ושתים, וכתיב ימי שני מגורי שלשים ומאת שנה נמצא יעקב במכירתו מאה ושמונה):

>Credit : http://mobile.tora.ws (on your way)
>License : Public Domain