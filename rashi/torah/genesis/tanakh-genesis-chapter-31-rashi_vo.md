
### passuk 1
<b>עשה.</b> כנס, כמו (ש"א יד מח) ויעש חיל ויך את עמלק:

### passuk 2

### passuk 3
<b>שוב אל ארץ אבותיך.</b> ושם אהיה עמך, אבל בעודך מחבר לטמא אי אפשר להשרות שכינתי עליך:

### passuk 4
<b>ויקרא לרחל וללאה.</b> לרחל תחלה ואחר כך ללאה שהיא היתה עקרת הבית, שבשבילה נזדוג יעקב עם לבן, ואף בניה של לאה מודים בדבר, שהרי בעז ובית דינו משבט יהודה אומרים (רות ד יא) כרחל וכלאה אשר בנו שתיהם וגו', הקדימו רחל ללאה:

### passuk 5

### passuk 6

### passuk 7
<b>עשרת מנים.</b> אין מונים פחות מעשרה: 
<b>מנים.</b> לשון סכום כלל החשבון, והן עשיריות, למדנו שהחליף תנאו מאה פעמים:

### passuk 8

### passuk 9

### passuk 10
<b>והנה העתודים.</b> אף על פי שהבדילם לבן כלם שלא יתעברו הצאן דוגמתן, היו המלאכים מביאין אותן מעדר המסור ביד בני לבן לעדר שביד יעקב: 
<b>וברדים.</b> כתרגומו ופציחין פיישי"ד בלע"ז [מנומש], חוט של לבן מקיף את גופו סביב, חברבורית שלו פתוחה ומפולשת מזן אל זן, ואין לי להביא עד מן המקרא:

### passuk 11

### passuk 12

### passuk 13
<b>האל בית אל.</b> כמו אל בית אל, הה"א יתרה, ודרך מקראות לדבר כן, כמו (במדבר לד ב) כי אתם באים אל הארץ כנען: 
<b>משחת שם.</b> לשון רבוי וגדלה כשנמשח למלכות, כך (לעיל כח יח) ויצק שמן על ראשה, להיות משוחה למזבח: 
<b>אשר נדרת לי.</b> וצריך אתה לשלמו, שאמרת (שם כב) יהיה בית אלהים, שתקריב שם קרבנות:

### passuk 14
<b>העוד לנו חלק.</b> למה נעכב על ידך מלשוב, כלום אנו מיחלות לירש בנכסי אבינו כלום בין הזכרים:

### passuk 15
<b>הלוא נכריות נחשבנו לו.</b> אפלו בשעה שדרך בני אדם לתת נדוניא לבנותיו בשעת נשואין, נהג עמנו כנכריות, כי מכרנו לך בשכר הפעלה: 
<b>את כספנו.</b> שעכב דמי שכר פעלתך:

### passuk 16
<b>כי כל העשר.</b> כי זה משמש בלשון אלא, כלומר משל אבינו אין לנו כלום אלא מה שהציל הקדוש ברוך הוא מאבינו שלנו הוא: 
<b>הציל.</b> לשון הפריש, וכן כל לשון הצלה שבמקרא לשון הפרשה, שמפרישו מן הרעה ומן האויב:

### passuk 17
<b>את בניו ואת נשיו.</b> הקדים זכרים לנקבות, ועשו הקדים נקבות לזכרים, שנאמר (לקמן לו ו) ויקח עשו את נשיו ואת בניו וגו':

### passuk 18
<b>מקנה קנינו.</b> מה שקנה מצאנו עבדים ושפחות וגמלים וחמורים:

### passuk 19
<b>לגזז את צאנו.</b> שנתן ביד בניו דרך שלשת ימים בינו ובין יעקב: 
<b>ותגנב רחל את התרפים.</b> להפריש את אביה מעבודה זרה נתכונה:

### passuk 20

### passuk 21

### passuk 22
<b>ביום השלישי.</b> שהרי דרך שלשת ימים היה ביניהם:

### passuk 23
<b>את אחיו.</b> קרוביו: 
<b>דרך שבעת ימים.</b> כל אותן שלשה ימים שהלך המגיד להגיד ללבן הלך יעקב לדרכו נמצא יעקב רחוק מלבן ששה ימים, ובשביעי השיגו לבן, למדנו שכל מה שהלך יעקב בשבעה ימים הלך לבן ביום אחד (שנאמר וירדוף אחריו דרך שבעת ימים, ולא נאמר וירדוף אחריו שבעת ימים):

### passuk 24
<b>מטוב עד רע.</b> כל טובתן של רשעים רעה היא אצל הצדיקים:

### passuk 25

### passuk 26
<b>כשביות חרב.</b> כל חיל הבא למלחמה קרוי חרב:

### passuk 27
<b>ותגנב אתי.</b> גנבת את דעתי:

### passuk 28

### passuk 29
<b>יש לאל ידי.</b> יש כח וחיל בידי לעשות עמכם רע וכל אל שהוא לשון קדש על שם עזוז ורוב אונים הוא:

### passuk 30
<b>נכספתה.</b> חמדת, והרבה יש במקרא (תהלים פד ג) נכספה וגם כלתה נפשי, (איוב יד טו) למעשה ידיך תכסף:

### passuk 31
<b>כי יראתי וגו'.</b> השיבו על ראשון ראשון, שאמר לו (פסוק כו) ותנהג את בנותי וגו':

### passuk 32
<b>לא יחיה.</b> ומאותה קללה מתה רחל בדרך: 
<b>מה עמדי.</b> משלך:

### passuk 33
<b>באהל יעקב.</b> הוא אהל רחל, שהיה יעקב תדיר אצלה, וכן הוא אומר (להלן מו יט) בני רחל אשת יעקב, ובכלן לא נאמר אשת יעקב: 
<b>ויבא באהל רחל.</b> כשיצא מאהל לאה חזר לו לאהל רחל קודם שחפש באהל האמהות וכל כך למה, לפי שהיה מכיר בה שהיא משמשנית:

### passuk 34
<b>בכר הגמל.</b> לשון כרים וכסתות כתרגומו בעביטא דגמלא, והיא מרדעת העשויה כמין כר ובעירובין (דף טז א) הקיפוה בעביטין, והן עביטי גמלים, בשטי"ל בלע"ז:

### passuk 35

### passuk 36
<b>דלקת.</b> רדפת, כמו (איכה ד יט) על ההרים דלקנו, וכמו (ש"א יז נג) מדלק אחרי פלשתים:

### passuk 37
<b>ויוכיחו.</b> ויבררו עם מי הדין, אפרובי"ר בלע"ז:

### passuk 38
<b>לא שכלו.</b> לא הפילו עבורם, כמו (הושע ט יד) רחם משכיל, (איוב כא י) תפלט פרתו ולא תשכל: 
<b>ואילי צאנך.</b> מכאן אמרו איל בן יומו קרוי איל, שאם לא כן מה שבחו, אילים לא אכל אבל כבשים אכל, אם כן גזלן הוא:

### passuk 39
<b>טרפה.</b> על ידי ארי או זאב: 
<b>אנכי אחטנה.</b> לשון (שופטים כ טז) קולע באבן אל השערה ולא יחטא, (מ"א א כא) אני ובני שלמה חטאים, חסרים, אנכי אחסרנה, אם חסרה חסרה לי, שמידי תבקשנה: 
<b>אנכי אחטנה.</b> תרגומו דהות שגיא ממנינא שהיתה נפקדת ומחסרת, כמו (במדבר לא מט) ולא נפקד ממנו איש, תרגומו ולא שגא: 
<b>גנבתי יום וגנבתי לילה.</b> גנובת יום או גנובת לילה הכל שלמתי: 
<b>גנבתי.</b> כמו (איכה א א) רבתי בגוים שרתי במדינות, (ישעיה א כא) מלאתי משפט, (הושע י יא) אהבתי לדוש:

### passuk 40
<b>אכלני חרב.</b> לשון (דברים ד כד) אש אכלה: 
<b>וקרח.</b> כמו (תהלים קמז יז) משליך קרחו, תרגומו גלידא: 
<b>שנתי.</b> לשון שינה:

### passuk 41
<b>ותחלף את משכרתי.</b> היית משנה תנאי שבינינו מנקוד לטלוא ומעקדים לברדים:

### passuk 42
<b>ופחד יצחק.</b> לא רצה לומר אלהי יצחק, שאין הקדוש ברוך הוא מיחד שמו על הצדיקים בחייהם, ואף על פי שאמר לו בצאתו מבאר שבע (לעיל כח יג) אני ה' אלהי אברהם אביך ואלהי יצחק, בשביל שכהו עיניו והרי הוא כמת, יעקב נתירא לומר אלהי ואמר ופחד: 
<b>ויוכח.</b> לשון תוכחה הוא ולא לשון הוכחה:

### passuk 43
<b>מה אעשה לאלה.</b> איך תעלה על לבי להרע להן:

### passuk 44
<b>והיה לעד.</b> הקדוש ברוך הוא:

### passuk 45

### passuk 46
<b>לאחיו.</b> הם בניו, שהיו לו אחים נגשים אליו לצרה ולמלחמה:

### passuk 47
<b>יגר שהדותא.</b> תרגומו של גלעד: 
<b>גלעד.</b> כמו גלעד:

### passuk 48

### passuk 49
<b>והמצפה אשר אמר וגו'.</b> והמצפה אשר בהר הגלעד, כמו שכתוב (שופטים יא כט) ויעבר את מצפה גלעד ולמה נקרא שמה מצפה, לפי שאמר כל אחד מהם לחברו יצף ה' ביני ובינך אם תעבור את הברית: 
<b>כי נסתר.</b> ולא נראה איש את רעהו:

### passuk 50
<b>בנתי בנתי.</b> שתי פעמים, אף בלהה וזלפה בנותיו היו מפלגש: 
<b>אם תענה את בנתי.</b> למנוע מהם עונת תשמיש:

### passuk 51
<b>יריתי.</b> כמו (שמות טו ד) ירה בים, כזה שהוא יורה חנית:

### passuk 52
<b>אם אני.</b> הרי אם משמש בלשון אשר, כמו (לעיל כד לג) עד אם דברתי דברי: 
<b>לרעה.</b> לרעה אי אתה עובר, אבל אתה עובר לפרקמטיא:

### passuk 53
<b>אלהי אברהם.</b> קדש: 
<b>ואלהי נחור.</b> חול: 
<b>אלהי אביהם.</b> חול:

### passuk 54
<b>ויזבח יעקב זבח.</b> שחט בהמות למשתה: 
<b>לאחיו.</b> לאוהביו שעם לבן: 
<b>לאכל לחם.</b> כל דבר מאכל קרוי לחם, כמו (דניאל ה א) עבד לחם רב, (ירמיה יא יט) נשחיתה עץ בלחמו:

>Credit : http://mobile.tora.ws (on your way)
>License : Public Domain