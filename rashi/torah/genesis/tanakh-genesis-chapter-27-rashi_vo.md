
### passuk 1
<b>ותכהין.</b> בעשנן של אלו דבר אחר כשנעקד על גבי המזבח והיה אביו רוצה לשחטו, באותה שעה נפתחו השמים וראו מלאכי השרת והיו בוכים וירדו דמעותיהם ונפלו על עיניו, לפיכך כהו עיניו. דבר אחר כדי שיטול יעקב את הברכות:

### passuk 2
<b>לא ידעתי יום מותי.</b> אמר רבי יהושע בן קרחה, אם מגיע אדם לפרק אבותיו ידאג חמש שנים לפניהם וחמש לאחר כן, ויצחק היה בן מאה עשרים ושלש, אמר שמא לפרק אמי אני מגיע, והיא מתה בת מאה עשרים ושבע והריני בן חמש שנים סמוך לפרקה, לפיכך לא ידעתי יום מותי, שמא לפרק אמי, שמא לפרק אבא:

### passuk 3
<b>תליך.</b> חרבך שדרך לתלותה: 
<b>שא נא.</b> לשון השחזה כאותה ששנינו (ביצה כח א) אין משחיזין את הסכין אבל משיאה על גבי חברתה, חדד סכינך ושחוט יפה, שלא תאכילני נבלה: 
<b>וצודה לי.</b> מן ההפקר ולא מן הגזל:

### passuk 4

### passuk 5
<b>לצוד ציד להביא.</b> מהו להביא, אם לא ימצא ציד יביא מן הגזל:

### passuk 6

### passuk 7
<b>לפני ה'.</b> ברשותו שיסכים על ידי:

### passuk 8

### passuk 9
<b>וקח לי.</b> משלי הם ואינם גזל, שכך כתב לה יצחק בכתבתה לטול שני גדיי עזים בכל יום: 
<b>שני גדיי עזים.</b> וכי שני גדיי עזים היה מאכלו של יצחק, אלא האחד הקריב לפסחו והאחד עשה מטעמים בפרקי דרבי אליעזר (פרק לב): 
<b>כאשר אהב.</b> כי טעם הגדי כטעם הצבי:

### passuk 10

### passuk 11
<b>איש שער.</b> בעל שער:

### passuk 12
<b>ימשני.</b> כמו (דברים כח כט) ממשש בצהרים:

### passuk 13

### passuk 14

### passuk 15
<b>החמודות.</b> הנקיות, כתרגומו דכייתא דבר אחר שחמד אותן מן נמרוד: 
<b>אשר אתה בבית.</b> והלא כמה נשים היו לו והוא מפקיד אצל אמו, אלא שהיה בקי במעשיהן וחושדן:

### passuk 16

### passuk 17

### passuk 18

### passuk 19
<b>אנכי עשו בכרך.</b> אנכי המביא לך, ועשו הוא בכרך: 
<b>עשיתי.</b> כמה דברים כאשר דברת אלי: 
<b>שבה.</b> לשון מיסב על השלחן, לכך מתורגם אסתחר:

### passuk 20

### passuk 21
<b>גשה נא ואמשך.</b> אמר יצחק בלבו אין דרך עשו להיות שם שמים שגור בפיו, וזה אמר (פסוק כ) כי הקרה ה' אלהיך:

### passuk 22
<b>קול יעקב.</b> שמדבר בלשון תחנונים (פסוק יט) קום נא, אבל עשו בלשון קנטוריא דבר (פסוק לא) יקום אבי:

### passuk 23

### passuk 24
<b>ויאמר אני.</b> לא אמר אני עשו אלא אני:

### passuk 25

### passuk 26

### passuk 27
<b>וירח וגו'.</b> והלא אין ריח רע יותר משטף העזים, אלא מלמד שנכנסה עמו ריח גן עדן: 
<b>כריח שדה אשר ברכו ה'.</b> שנתן בו ריח טוב, וזה שדה תפוחים, כן דרשו רבותינו זכרונם לברכה:

### passuk 28
<b>ויתן לך.</b> יתן ויחזור ויתן ולפי פשוטו מוסב לענין הראשון ראה ריח בני, שנתן לו הקדוש ברוך הוא, כריח שדה וגו' ועוד יתן לך מטל השמים וגו': 
<b>האלהים.</b> מהו האלהים, בדין, אם ראוי לך יתן לך, ואם לאו לא יתן לך, אבל לעשו אמר משמני הארץ יהיה מושבך, בין צדיק בין רשע יתן לך, וממנו למד שלמה כשעשה הבית וסדר תפלתו, ישראל שהוא בעל אמונה ומצדיק עליו את הדין לא יקרא עליך תגר, לפיכך, (מ"א ח לט) ונתת לאיש ככל דרכיו אשר תדע את לבבו, אבל נכרי מחסר אמנה, לפיכך אמר (שם שם מג) אתה תשמע השמים וגו' ועשית ככל אשר יקרא אליך הנכרי, בין ראוי בין שאינו ראוי תן לו, כדי שלא יקרא עליך תגר: 
<b>מטל השמים.</b> כמשמעו, ומדרש אגדה יש להרבה פנים:

### passuk 29
<b>בני אמך.</b> ויעקב אמר ליהודה (להלן מט ח) בני אביך, לפי שהיו לו בנים מכמה אמהות, וכאן שלא נשא אלא אשה אחת אמר בני אמך: 
<b>ארריך ארור ומברכיך ברוך.</b> ובבלעם הוא אומר (במדבר כד ט) מברכיך ברוך ואורריך ארור הצדיקים תחלתם יסורים וסופן שלוה, ואורריהם ומצעריהם קודמים למברכיהם, לפיכך יצחק הקדים קללת אוררים לברכת מברכים. והרשעים תחלתן שלוה וסופן, יסורין לפיכך בלעם הקדים ברכה לקללה:

### passuk 30
<b>יצא יצא.</b> זה יוצא וזה בא:

### passuk 31

### passuk 32

### passuk 33
<b>ויחרד.</b> כתרגומו ותוה לשון תימה ומדרשו ראה גיהנם פתוחה מתחתיו: 
<b>מי אפוא.</b> לשון לעצמו, משמש עם כמה דברים איפוא, איה פה, מי הוא ואיפוא הוא הצד ציד: 
<b>ואכל מכל.</b> מכל טעמים שבקשתי לטעום טעמתי בו: 
<b>גם ברוך יהיה.</b> שלא תאמר אלולי שרמה יעקב לאביו לא נטל את הברכות, לכך הסכים וברכו מדעתו:

### passuk 34

### passuk 35
<b>במרמה.</b> בחכמה:

### passuk 36
<b>הכי קרא שמו.</b> לשון תימה הוא, כמו (לקמן כט טו) הכי אחי אתה, שמא לכך נקרא שמו יעקב על שם סופו שהוא עתיד לעקבני תנחומא (תנחומא ישן כג) למה חרד יצחק, אמר שמא עון יש בי שברכתי הקטן לפני הגדול, ושניתי סדר היחס. התחיל עשו מצעק ויעקבני זה פעמים, אמר לו אביו מה עשה לך, אמר לו את בכורתי לקח, אמר בכך הייתי מצר וחרד שמא עברתי על שורת הדין, עכשיו לבכור ברכתי, גם ברוך יהיה: 
<b>ויעקבני.</b> כתרגומו וכמני, ארבני וארב, וכמן. ויש מתרגמין וחכמני נתחכם לי: 
<b>אצלת.</b> לשון הפרשה, כמו (במדבר יא כה) ויאצל:

### passuk 37
<b>הן גביר.</b> ברכה זו שביעית היא והוא עושה אותה ראשונה, אלא אמר לו מה תועלת לך בברכה, אם תקנה נכסים שלו הם, שהרי גביר שמתיו לך ומה שקנה עבד קנה רבו: 
<b>ולכה אפוא מה אעשה.</b> איה פה אבקש מה לעשות לך:

### passuk 38
<b>הברכה אחת.</b> ה"א זו משמשת לשון תימה, כמו (במדבר יג יט) הבמחנים, (במדבר יג כ) השמנה היא, (ש"ב ג לג) הכמות נבל:

### passuk 39
<b>משמני הארץ וגו'.</b> זו איטליה של יון:

### passuk 40
<b>ועל חרבך.</b> כמו בחרבך, יש על שהוא במקום אות ב', כמו (יחזקאל לג כו) עמדתם על חרבכם בחרבכם, (שמות ו כו) על צבאותם בצבאותם: 
<b>והיה כאשר תריד.</b> לשון צער, כמו (תהלים נה ג) אריד בשיחי, כלומר כשיעברו ישראל את התורה, ויהיה לך פתחון פה להצטער על הברכות שנטל, ופרקת עלו וגו':

### passuk 41
<b>יקרבו ימי אבל אבי.</b> כמשמעו, שלא אצער את אבא ומדרש אגדה לכמה פנים יש:

### passuk 42
<b>ויגד לרבקה.</b> ברוח הקודש הגד לה מה שעשו מהרהר בלבו: 
<b>מתנחם לך.</b> נחם על האחוה לחשוב מחשבה אחרת להתנכר לך ולהרגך ומדרש אגדה כבר אתה מת בעיניו ושתה עליך כוס של תנחומים. ולפי פשוטו לשון תנחומים, מתנחם הוא על הברכות בהריגתך:

### passuk 43

### passuk 44
<b>אחדים.</b> מועטים:

### passuk 45
<b>למה אשכל.</b> אהיה שכולה משניכם הקובר את בניו קרוי שכול. וכן ביעקב אמר (להלן מג יד) כאשר שכלתי שכלתי: 
<b>גם שניכם.</b> אם יקום עליך ואתה תהרגנו יעמדו בניו ויהרגוך, ורוח הקדש נזרקה בה ונתנבאה שביום אחד ימותו, כמו שמפורש בפרק המקנא לאשתו (סוטה יג א):

### passuk 46
<b>קצתי בחיי.</b> מאסתי בחיי:

>Credit : http://mobile.tora.ws (on your way)
>License : Public Domain