
### passuk 1
<b>ולא יכול יוסף להתאפק לכל הנצבים.</b> לא היה יכול לסבול שיהיו מצרים נצבים עליו ושומעים שאחיו מתביישים בהודעו להם:

### passuk 2
<b>וישמע בית פרעה.</b> ביתו של פרעה כלומר עבדיו ובני ביתו ואין זה לשון בית ממש אלא כמו בית ישראל בית יהודה [מישנד"ה בלעז]:

### passuk 3
<b>נבהלו מפניו.</b> וכמוהו הבושה:

### passuk 4
<b>גשו נא אלי.</b> ראה אותם נסוגים לאחור, אמר עכשיו אחי נכלמים, קרא להם בלשון רכה ותחנונים והראה להם שהוא מהול (בראשית רבה):

### passuk 5
<b>למחיה.</b> להיות לכם למחיה:

### passuk 6
<b>כי זה שנתיים הרעב.</b> עברו משני הרעב:

### passuk 7

### passuk 8
<b>לאב.</b> לחבר ולפטרון [צום בשיטצער פאטראן בלעז ???]: 

### passuk 9
<b>ועלו אל אבי.</b> ארץ ישראל גבוה מכל הארצות: 

### passuk 10

### passuk 11
<b>פן תורש.</b> דלמא תתמסכן, לשון מוריש ומעשיר:

### passuk 12
<b>והנה עיניכם רואות.</b> בכבודי ושאני אחיכם ושאני מהול ככם ועוד כי פי המדבר אליכם בלשון הקודש (בבראשית רבה): 
<b>ועיני אחי בנימין.</b> (מגילה יז) השוה את כולם יחד לומר שכשם שאין לי שנאה על בנימין אחי שהרי לא היה במכירתי, כך אין בלבי שנאה עליכם:

### passuk 13

### passuk 14
<b>ויפל על צוארי בנימין אחיו ויבך.</b> על שני מקדשות שעתידים להיות בחלקו של בנימין וסופן להיחרב:

### passuk 15
<b>ואחרי כן.</b> מאחר שראוהו בוכה ולבו שלם עמהם: דברו אחיו אתו שמתחילה היו בושים ממנו:

### passuk 16
<b>והקול נשמע בית פרעה.</b> כמו בבית פרעה וזהו לשון בית ממש:

### passuk 17
<b>טענו את בעירכם.</b> תבואה:

### passuk 18
<b>ואת טוב ארץ מצרים.</b> ארץ גושן ניבא ואינו יודע מה ניבא, סופה לעשותה כמצולה שאין בה דגים: 
<b>חלב הארץ.</b> כל חלב לשון מיטב הוא:

### passuk 19
<b>ואתה צויתה.</b> מפי לומר להם: 
<b>זאת עשו.</b> כך אמור להם שברשותי הוא:

### passuk 20

### passuk 21

### passuk 22

### passuk 23
<b>שלח כזאת.</b> כחשבון הזה ומהו החשבון י' חמורים וגו' (רצונו שמלת כזאת המיותרת ובכ"ף הדמיון מורה על כי מעולם לא שלח לו י' חמורים וי' אתונות, רק הכי קאמר קרא. בשם הגאון מהרש"ל): 
<b>מטוב מצרים.</b> מצינו בגמרא ששלח לו יין ישן שדעת זקנים נוחה הימנו ומדרש אגדה גריסין של פול: 
<b>בר ולחם.</b> כתרגומו: 
<b>ומזון.</b> לפתן (כך גירסאת רא"ם):

### passuk 24
<b>אל תרגזו בדרך.</b> אל תתעסקו בדבר הלכה שלא תרגז עליכם הדרך דבר אחר - אל תפסעו פסיעה גסה ותכנסו בחימה לעיר, ולפי פשוטו של מקרא יש לומר - לפי שהיו נכלמים - היה דואג שמא יריבו בדרך על דבר מכירתו להתווכח זה עם זה ולומר על ידך נמכר, אתה ספרת לשון הרע עליו וגרמת לנו לשנאתו:

### passuk 25

### passuk 26
<b>וכי הוא מושל.</b> ואשר הוא מושל: 
<b>ויפג לבו.</b>נחלף לבו והלך מלהאמין, לא היה לבו פונה אל הדברים, לשון מפיגין טעמן בלשון משנה וכמו (איכה ג) מאין הפוגות (ירמיה מח ???) וריחו לא נמר מתרגמינן וריחיא לא פג:

### passuk 27
<b>את כל דברי יוסף.</b> סימן מסר להם במה שהיה עוסק כשפירש ממנו בפרשת עגלה ערופה, זהו שנאמר וירא את העגלות אשר שלח יוסף ולא נאמר אשר שלח פרעה: 
<b>ותחי רוח יעקב.</b> שרתה עליו שכינה שפירשה ממנו:

### passuk 28
<b>רב עוד.</b> רב לי עוד שמחה וחדוה הואיל ועוד יוסף בני חי:

>Credit : http://mobile.tora.ws (on your way)
>License : Public Domain