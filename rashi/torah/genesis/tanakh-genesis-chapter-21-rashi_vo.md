
### passuk 1
<b>וה' פקד את שרה וגו'.</b> סמך פרשה זו לכאן ללמדך שכל המבקש רחמים על חברו והוא צריך לאותו דבר הוא נענה תחלה, שנאמר (לעיל כ יז) ויתפלל וגו' וסמיך ליה וה' פקד את שרה שפקד כבר קודם שרפא את אבימלך: 
<b>פקד את שרה כאשר אמר.</b> בהריון: 
<b>כאשר דבר.</b> בלידה והיכן היא אמירה והיכן הוא דבור, אמירה (לעיל יז יט) ויאמר אלהים אבל שרה אשתך וגו'. דבור (שם טו א) היה דבר ה' אל אברם, בברית בין הבתרים, ושם נאמר (שם ד) לא יירשך זה וגו', והביא היורש משרה: 
<b>ויעש ה' לשרה כאשר דבר.</b> לאברהם:

### passuk 2
<b>למועד אשר דבר אתו.</b> דמליל יתיה את המועד אשר דבר וקבע כשאמר לו (לעיל יח יד) למועד אשוב אליך, שרט לו שריטה בכותל ואמר לו, כשתגיע חמה לשריטה זו בשנה אחרת, תלד:
<b>(לזקניו.</b> שהיה זיו אקונין שלו דומה לו:) 

### passuk 3

### passuk 4

### passuk 5

### passuk 6
<b>יצחק לי.</b> ישמח עלי ומדרש אגדה הרבה עקרות נפקדו עמה, הרבה חולים נתרפאו בו ביום, הרבה תפלות נענו עמה, ורב שחוק היה בעולם: 

### passuk 7
<b>מי מלל לאברהם.</b> לשון שבח וחשיבות, ראו מי הוא ומה הוא, שומר הבטחתו, הקדוש ברוך הוא מבטיח ועושה: 
<b>מלל.</b> שנה הכתוב ולא אמר דבר, גימטריה שלו מאה, כלומר לסוף מאה לאברהם: 
<b>היניקה בנים שרה.</b> ומהו בנים לשון רבים, ביום המשתה הביאו השרות את בניהן עמהן והיניקה אותם שהיו אומרות לא ילדה שרה אלא אסופי הביאה מן השוק:

### passuk 8
<b>ויגמל.</b> לסוף עשרים וארבעה חדש: 
<b>משתה גדול.</b> שהיו שם גדולי הדור, שם ועבר ואבימלך:

### passuk 9
<b>מצחק.</b> לשון עבודה זרה, כמו שנאמר (שמות לב ו) ויקומו לצחק דבר אחר לשון גלוי עריות, כמה דתימא (להלן לט יז) לצחק בי. דבר אחר לשון רציחה כמו (ש"ב ב יד) יקומו נא הנערים וישחקו לפנינו וגו': <b>עם בני וגו'.</b> מתשובת שרה כי לא יירש בן האמה הזאת עם בני אתה למד שהיה מריב עם יצחק על הירשה ואמר אני בכור ונוטל פי שנים, ויוצאים בשדה ונוטל קשתו ויורה בו חצים, כמה דתימא (משלי כו יח יט) כמתלהלה היורה זקים וגו' ואמר הלא משחק אני: 

### passuk 10
<b>עם בני עם יצחק.</b> מכיון שהוא בני אפלו אם אינו הגון כיצחק, או הגון כיצחק אפלו אם אינו בני, אין זה כדאי לירש עמו, קל וחמר עם בני עם יצחק ששתיהן בו: 

### passuk 11
<b>על אודת בנו.</b> ששמע שיצא לתרבות רעה ופשוטו על שאמרה לו לשלחו:

### passuk 12
<b>שמע בקולה.</b> למדנו שהיה אברהם טפל לשרה בנביאות:

### passuk 13

### passuk 14
<b>לחם וחמת מים.</b> ולא כסף וזהב, לפי שהיה שונאו על שיצא לתרבות רעה: 
<b>ואת הילד.</b> אף הילד שם על שכמה, שהכניסה בו שרה עין רעה ואחזתו חמה ולא יכול לילך ברגליו: 
<b>ותלך ותתע.</b> חזרה לגלולי בית אביה:

### passuk 15
<b>ויכלו המים.</b> לפי שדרך חולים לשתות הרבה:

### passuk 16
<b>מנגד.</b> מרחוק: 
<b>כמטחוי קשת.</b> כשתי טיחות והוא לשון ירית חץ, בלשון משנה שהטיח באשתו, על שם שהזרע יורה כחץ ואם תאמר היה לו לכתוב כמטחי קשת, משפט הוי"ו ליכנס לכאן, כמו (שה"ש ב) בחגוי הסלע, מגזרת (ישעיה יט יז) והיתה אדמת יהודה למצרים לחגא, ומגזרת (תהלים קז כז) יחגו וינועו כשכור, וכן (שם סה ו) קצוי ארץ, מגזרת קצה: 
<b>ותשב מנגד.</b> כיון שקרב למות הוסיפה להתרחק:

### passuk 17
<b>את קול הנער.</b> מכאן שיפה תפלת החולה מתפלת אחרים עליו, והיא קודמת להתקבל: 
<b>באשר הוא שם.</b> לפי מעשים שהוא עושה עכשיו הוא נדון ולא לפי מה שהוא עתיד לעשות, לפי שהיו מלאכי השרת מקטרגים ואומרים רבונו של עולם, מי שעתיד זרעו להמית בניך בצמא אתה מעלה לו באר והוא משיבם עכשיו מה הוא, צדיק או רשע, אמרו לו צדיק, אמר להם לפי מעשיו של עכשיו אני דנו וזהו באשר הוא שם. והיכן המית את ישראל בצמא, כשהגלם נבוכדנצר, שנאמר (ישעיה כא יג. יד) משא בערב וגו' לקראת צמא התיו מים וגו' כשהיו מוליכין אותם אצל ערביים היו ישראל אומרים לשוביהם בבקשה מכם, הוליכונו אצל בני דודנו ישמעאל וירחמו עלינו, שנאמר (שם שם) ארחות דדנים [אל תקרי דדנים אלא דודים] ואלו יוצאים לקראתם ומביאין להם בשר ודג מלוח ונודות נפוחים, כסבורים ישראל שמלאים מים, וכשמכניסו לתוך פיו ופותחו, הרוח נכנס בגופו ומת:

### passuk 18

### passuk 19

### passuk 20
<b>רבה קשת.</b> יורה חצים בקשת: 
<b>קשת.</b> על שם האמנות כמו חמר, גמל, ציד לפיכך השי"ן מדגשת היה יושב במדבר ומלסטם את העוברים, הוא שנאמר (לעיל טז יב) ידו בכל וגו':

### passuk 21
<b>מארץ מצרים.</b> ממקום גדוליה, שנאמר (שם א) ולה שפחה מצרית וגו' היינו דאמרי אנשי זרוק חוטרא לאוירא, אעיקריה קאי:

### passuk 22
<b>אלהים עמך.</b> לפי שראו שיצא משכונת סדום לשלום, ועם המלכים נלחם ונפלו בידו, ונפקדה אשתו לזקוניו:

### passuk 23
<b>ולניני ולנכדי.</b> עד כאן רחמי האב על הבן: 
<b>כחסד אשר עשיתי עמך תעשה עמדי.</b> שאמרתי לך (לעיל כ טו) הנה ארצי לפניך:

### passuk 24

### passuk 25
<b>והוכח.</b> נתוכח עמו על כך:

### passuk 26

### passuk 27

### passuk 28

### passuk 29

### passuk 30
<b>בעבור תהיה לי.</b> זאת: 
<b>לעדה.</b> לשון עדות של נקבה, כמו (להלן לא נב) ועדה המצבה: 
<b>כי חפרתי את הבאר.</b> מריבים היו עליה רועי אבימלך ואומרים אנחנו חפרנוה, אמרו ביניהם כל מי שיתראה על הבאר ויעלו המים לקראתו שלו היא, ועלו לקראת אברהם:

### passuk 31

### passuk 32

### passuk 33
<b>אשל.</b> רב ושמואל, חד אמר פרדס להביא ממנו פרות לאורחים בסעודה, וחד אמר פנדק לאכסניא ובו כל מיני פרות ומצינו לשון נטיעה באהלים, שנאמר (דניאל יא מה) ויטע אהלי אפדנו: 
<b>ויקרא שם וגו'.</b> על ידי אותו אשל נקרא שמו של הקדוש ברוך הוא אלוה לכל העולם לאחר שאוכלים ושותים אומר להם ברכו למי שאכלתם משלו, סבורים אתם שמשלי אכלתם, משל מי שאמר והיה העולם אכלתם:

### passuk 34
<b>ימים רבים.</b> מרבים על של חברון, בחברון עשה עשרים וחמש שנה וכאן עשרים ושש שהרי בן שבעים וחמש שנה היה בצאתו מחרן, אותה שנה (לעיל יג יח) ויבא וישב באלוני ממרא, שלא מצינו קודם לכן שנתישב אלא שם, שבכל מקומותיו היה כאורח חונה ונוסע והולך, שנאמר (שם יב ו) ויעבור אברם, (שם ח) ויעתק משם, (שם י) ויהי רעב בארץ, וירד אברם מצרימה, ובמצרים לא עשה אלא שלשה חדשים שהרי שלחו פרעה, מיד (שם יג ג) וילך למסעיו, עד (לעיל יג יח) ויבא וישב באלוני ממרא אשר בחברון, שם ישב עד שנהפכה סדום, מיד (שם כ א) ויסע משם אברהם מפני בושה של לוט ובא לארץ פלשתים, ובן תשעים ותשע שנה היה, שהרי בשלישי למילתו באו אצלו המלאכים, הרי עשרים וחמש שנה וכאן כתיב ימים רבים, מרבים על הראשונים, ולא בא הכתוב לסתום אלא לפרש, ואם היו מרבים עליהם שתי שנים או יותר היה מפרשם, ועל כרחך אינם יתרים יותר משנה הרי עשרים ושש שנה, מיד יצא משם וחזר לחברון, ואותה שנה קדמה לפני עקידתו של יצחק שתים עשרה שנים, כך שנויה בסדר עולם (פרק א):

>Credit : http://mobile.tora.ws (on your way)
>License : Public Domain