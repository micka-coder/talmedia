
### passuk 1
<b>אחר הדברים האלה.</b> לפי שהרגילה אותה ארורה את הצדיק בפי כלם לדבר בו ולגנותו, הביא להם הקדוש ברוך הוא סרחנם של אלו שיפנו אליהם ולא אליו, ועוד שתבוא הרוחה לצדיק על ידיהם: 
<b>חטאו.</b> זה נמצא זבוב בפיילי פוטירין שלו, וזה נמצא צרור בגלוסקין שלו: 
<b>והאפה.</b> את פת המלך ואין לשון אפייה אלא בפת, ובלע"ז פיסטו"ר [אופה]:

### passuk 2

### passuk 3

### passuk 4
<b>ויפקד שר הטבחים את יוסף.</b> להיות אתם: 
<b>ויהיו ימים במשמר.</b> שנים עשר חדש:

### passuk 5
<b>ויחלמו חלום שניהם.</b> ויחלמו שניהם חלום, זה פשוטו, ומדרשו כל אחד חלם חלום שניהם, שחלם את חלומו ופתרון חברו, וזהו שנאמר (פסוק טז) וירא שר האופים כי טוב פתר: 
<b>איש כפתרון חלמו.</b> כל אחד חלם חלום הדומה לפתרון העתיד לבא עליהם:

### passuk 6
<b>זעפים.</b> עצבים כמו (מ"א כ מג) סר וזעף, (מיכה ז ט) זעף ה' אשא:

### passuk 7

### passuk 8

### passuk 9

### passuk 10
<b>שריגם.</b> זמורות ארכות שקורין וידי"ץ בלע"ז: 
<b>והיא כפרחת.</b> דומה לפורחת והיא כפורחת נדמה לי בחלומי כאלו היא פורחת, ואחר הפרח עלתה נצה ונעשה סמדר, אישפני"ר בלע"ז. ואחר כך הבשילו, והיא כד אפרחת אפיקת לבלבין, עד כאן תרגום של פורחת. נץ גדול מפרח, כדכתיב (ישעיה יח ה) ובוסר גומל יהיה נצה, וכתיב (במדבר יז כג) ויוצא פרח, והדר ויצץ ציץ:

### passuk 11
<b>ואשחט.</b> כתרגומו ועצרית, והרבה יש בלשון משנה:

### passuk 12
<b>שלשת ימים הם.</b> סימן הם לך לשלשת ימים, ויש מדרשי אגדה הרבה:

### passuk 13
<b>ישא פרעה את ראשך.</b> לשון חשבון, כשיפקוד שאר עבדיו לשרת לפניו בסעודה ימנה אתך עמהם: 
<b>כנך.</b> בסיס שלך ומושבך:

### passuk 14
<b>כי אם זכרתני אתך.</b> אשר אם זכרתני אתך מאחר שייטב לך כפתרוני: 
<b>ועשית נא עמדי חסד.</b> אין נא אלא לשון בקשה:

### passuk 15

### passuk 16
<b>סלי חרי.</b> סלים של נצרים קלופים עשוים חורין חורין, ובמקומנו יש הרבה, ודרך מוכרי פת כסנין שקורין אובלידי"ש לתתם באותן סלים:

### passuk 17

### passuk 18

### passuk 19

### passuk 20
<b>יום הלדת את פרעה.</b> יום לידתו, וקורין לו יום גינוסיא ולשון הלדת, לפי שאין הולד נלד אלא על ידי אחרים שהחיה מילדת את האשה, ועל כן החיה נקראת מילדת, וכן (יחזקאל טז ד) ומולדותיך ביום הלדת אותך, וכן (ויקרא יג נה) אחרי הכבס את הנגע, שכבוסו על ידי אחרים: 
<b>וישא את ראש וגו'.</b> מנאם עם שאר עבדיו, שהיה מונה המשרתים שישרתו לו בסעודתו, וזכר את אלו בתוכם, כמו (במדבר א ב) שאו את ראש, לשון מנין:

### passuk 21

### passuk 22

### passuk 23
<b>ולא זכר שר המשקים.</b> בו ביום: 
<b>וישכחהו.</b> לאחר מכן מפני שתלה בו יוסף בטחונו לזכרו, הזקק להיות אסור עוד שתי שנים, שנאמר (תהלים מ ה) אשרי הגבר אשר שם ה' מבטחו ולא פנה אל רהבים, ולא בטח על מצרים הקרוים (ישעיה ל ז) רהב:

>Credit : http://mobile.tora.ws (on your way)
>License : Public Domain