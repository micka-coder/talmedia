
### passuk 1
<b>ויהיו חיי שרה מאה שנה ועשרים שנה ושבע שנים.</b> לכך נכתב שנה בכל כלל וכלל, לומר לך שכל אחד נדרש לעצמו, בת מאה כבת עשרים לחטא, מה בת עשרים לא חטאה, שהרי אינה בת ענשין, אף בת מאה בלא חטא, ובת עשרים כבת שבע ליופי: 
<b>שני חיי שרה.</b> כלן שוין לטובה:

### passuk 2
<b>בקרית ארבע.</b> על שם ארבע ענקים שהיו שם אחימן ששי ותלמי ואביהם דבר אחר על שם ארבעה זוגות שנקברו שם איש ואשתו אדם וחוה, אברהם ושרה, יצחק ורבקה, יעקב ולאה: 
<b>ויבא אברהם.</b> מבאר שבע: 
<b>לספוד לשרה ולבכתה.</b> ונסמכה מיתת שרה לעקידת יצחק, לפי שעל ידי בשורת העקידה שנזדמן בנה לשחיטה וכמעט שלא נשחט, פרחה נשמתה ממנה ומתה:

### passuk 3

### passuk 4
<b>גר ותושב אנכי עמכם.</b> גר מארץ אחרת ונתישבתי עמכם ומדרש אגדה אם תרצו הריני גר, ואם לאו אהיה תושב ואטלנה מן הדין שאמר לי הקדוש ברוך הוא (לעיל יב ז) לזרעך אתן את הארץ הזאת: 
<b>אחזת קבר.</b> אחוזת קרקע לבית הקברות:

### passuk 5

### passuk 6
<b>לא יכלה.</b> לא ימנע, כמו (תהלים מ יב) לא תכלא רחמיך, וכמו (לעיל ח ב) ויכלא הגשם:

### passuk 7

### passuk 8
<b>נפשכם.</b> רצונכם: 
<b>ופגעו לי.</b> לשון בקשה, כמו (רות א טז) אל תפגעי בי:

### passuk 9
<b>המכפלה.</b> בית ועליה על גביו דבר אחר שכפולה בזוגות: 
<b>בכסף מלא.</b> אשלם כל שויה, וכן דוד אמר לארונה (דברי הימים א' כא כד) בכסף מלא:

### passuk 10
<b>ועפרון ישב.</b> כתיב חסר, אותו היום מנוהו שוטר עליהם, מפני חשיבותו של אברהם שהיה צריך לו עלה לגדלה: 
<b>לכל באי שער עירו.</b> שכלן בטלו ממלאכתן ובאו לגמול חסד לשרה:

### passuk 11
<b>לא אדני.</b> לא תקנה אותה בדמים: 
<b>נתתי לך.</b> הרי הוא כמו שנתתיה לך:

### passuk 12

### passuk 13
<b>אך אם אתה לו שמעני.</b> אתה אומר לי לשמוע לך ולקח בחנם, אני אי אפשי בכך, אך אם אתה לו שמעני הלואי ותשמעני: 
<b>נתתי.</b> דונא"י בלע"ז [נתתי] מוכן הוא אצלי והלואי נתתי לך כבר:

### passuk 14

### passuk 15
<b>ביני ובינך.</b> בין שני אוהבים כמונו מה היא חשובה לכלום, אלא הנח את המכר ואת מתך קבור:

### passuk 16
<b>וישקל אברהם לעפרן.</b> חסר וי"ו, לפי שאמר הרבה ואפלו מעט לא עשה, שנטל ממנו שקלים גדולים שהן קנטרין, שנאמר (פסוק טז) עבר לסוחר, שמתקבלים בשקל בכל מקום ויש מקום ששקליהן גדולים שהן קנטרין, צינטינייר"ש [מטבעות של מאה] בלע"ז:

### passuk 17
<b>ויקם שדה עפרון.</b> תקומה היתה לה שיצאה מיד הדיוט ליד מלך ופשוטו של מקרא ויקם השדה והמערה אשר בו וכל העץ לאברהם למקנה וגו':

### passuk 18
<b>בכל באי שער עירו.</b> בקרב כלם ובמעמד כלם הקנהו לו:

>Credit : http://mobile.tora.ws (on your way)
>License : Public Domain