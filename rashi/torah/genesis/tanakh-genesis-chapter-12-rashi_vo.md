
### passuk 1
<b>לך לך.</b> להנאתך ולטובתך, ושם אעשך לגוי גדול, וכאן אי אתה זוכה לבנים ועוד שאודיע טבעך בעולם:

### passuk 2
<b>ואעשך לגוי גדול.</b> לפי שהדרך גורמת לשלשה דברים ממעטת פריה ורביה, וממעטת את הממון, וממעטת את השם, לכך הזקק לשלש ברכות הללו שהבטיחו על הבנים, ועל הממון, ועל השם (וזהו ואגדלה שמך, הריני מוסיף אות על שמך, שעד עכשיו שמך אברם מכאן ואלך אברהם, ואברהם עולה רמ"ח כנגד איבריו של אדם): 
<b>ואברכך.</b> בממון: 
<b>והיה ברכה.</b> הברכות נתנות בידך, עד עכשיו היו בידי, ברכתי את אדם ואת נח ואותך, ומעכשיו אתה תברך את אשר תחפוץ דבר אחר ואעשך לגוי גדול זהו שאומרים אלהי אברהם, ואברכך זהו שאומרים אלהי יצחק, ואגדלה שמך זהו שאומרים אלהי יעקב. יכול יהיו חותמין בכלן, תלמוד לומר והיה ברכה, בך חותמין ולא בהם: 
<b>מארצך.</b> והלא כבר יצא משם עם אביו ובא עד לחרן, אלא כך אמר לו התרחק עוד משם וצא מבית אביך: 
<b>אל הארץ אשר אראך.</b> לא גלה לו הארץ מיד, כדי לחבבה בעיניו, ולתת לו שכר על כל דבור ודבור כיוצא בו (בראשית כב ב) את בנך את יחידך אשר אהבת את יצחק, כיוצא בו (כב ב) על אחד ההרים אשר אמר אליך, כיוצא בו (יונה ג ב) וקרא עליה את הקריאה אשר אנכי דובר אליך:

### passuk 3
<b>ונברכו בך כל משפחת האדמה.</b> יש אגדות רבות, וזהו פשוטו אדם אומר לבנו תהא כאברהם, וכן כל ונברכו בך שבמקרא, וזה מוכיח (בראשית מח כ) בך יברך ישראל לאמר ישימך אלהים כאפרים וכמנשה:

### passuk 4

### passuk 5
<b>אשר עשו בחרן.</b> שהכניסן תחת כנפי השכינה, אברהם מגיר את האנשים, ושרה מגירת הנשים, ומעלה עליהם הכתוב כאלו עשאום ופשוטו של מקרא עבדים ושפחות שקנו להם, כמו (בראשית לא א) עשה את כל הכבוד הזה, (במד' כד יח) וישראל עשה חיל, לשון קונה וכונס: 

### passuk 6
<b>ויעבר אברם בארץ.</b> נכנס לתוכה: 
<b>עד מקום שכם.</b> להתפלל על בני יעקב כשיבאו להלחם בשכם: 
<b>אלון מורה.</b> הוא שכם, הראהו הר גריזים והר עיבל ששם קבלו ישראל שבועת התורה: 
<b>והכנעני אז בארץ.</b> היה הולך וכובש את ארץ ישראל מזרעו של שם, שבחלקו של שם נפלה כשחלק נח את הארץ לבניו, שנאמר (בראשית יד יח) ומלכי צדק מלך שלם, לפיכך (פסוק ז) ויאמר ה' אל אברם לזרעך אתן את הארץ הזאת, עתיד אני להחזירה לבניך שהם מזרעו של שם:

### passuk 7
<b>ויבן שם מזבח.</b> על בשורת הזרע ועל בשורת ארץ ישראל:

### passuk 8
<b>ויעתק משם.</b> אהלו: 
<b>מקדם לבית אל.</b> במזרחה של בית אל נמצאת בית אל במערבו, והוא שנאמר בית אל מים: 
<b>אהלו.</b> אהלה כתיב, בתחלה נטה את אהל אשתו ואחר כך את שלו: 
<b>ויבן שם מזבח.</b> נתנבא שעתידין בניו להכשל שם על עון עכן והתפלל שם עליהם:

### passuk 9
<b>הלוך ונסוע.</b> לפרקים, יושב כאן חדש או יותר ונוסע משם ונוטה אהלו במקום אחר, וכל מסעיו הנגבה ללכת לדרומה של ארץ ישראל והוא לצד ירושלים שהיא בחלקו של יהודה, שנטלו בדרומה של ארץ ישראל הר המוריה שהיא נחלתו:

### passuk 10
<b>רעב בארץ.</b> באותה ארץ לבדה, לנסותו אם יהרהר אחר דבריו של הקדוש ברוך הוא שאמר לו ללכת אל ארץ כנען, ועכשיו משיאו לצאת ממנה:

### passuk 11
<b>הנה נא ידעתי.</b> מדרש אגדה עד עכשיו לא הכיר בה מתוך צניעות שבשניהם, ועכשיו על ידי מעשה הכיר בה דבר אחר מנהג העולם שעל ידי טורח הדרך אדם מתבזה, וזאת עמדה ביפיה. ופשוטו של מקרא הנה נא הגיע השעה שיש לדאוג על יפיך, ידעתי זה ימים רבים כי יפת מראה את, ועכשיו אנו באים בין אנשים שחורים ומכוערים, אחיהם של כושים, ולא הרגלו באשה יפה. ודומה לו (בראשית יט ב) הנה נא אדני סורו נא:

### passuk 12

### passuk 13
<b>למען ייטב לי בעבורך.</b> יתנו לי מתנות:

### passuk 14
<b>ויהי כבוא אברם מצרימה.</b> היה לו לומר כבואם מצרימה, אלא למד שהטמין אותה בתבה ועל ידי שתבעו את המכס פתחו וראו אותה:

### passuk 15
<b>ויהללו אותה אל פרעה.</b> הללוה ביניהם לומר הגונה זו למלך:

### passuk 16
<b>ולאברם היטיב.</b> פרעה <b>בעבורה.</b> [נתן לו מתנות]: 

### passuk 17
<b>וינגע ה' וגו'.</b> במכת ראתן לקה, שהתשמיש קשה לו: 
<b>ואת ביתו.</b> כתרגומו ועל אנש ביתיה (ומדרשו לרבות כותליו ועמודיו וכליו): 
<b>על דבר שרי.</b> על פי דבורה, אומרת למלאך הך והוא מכה:

### passuk 18

### passuk 19
<b>קח ולך.</b> לא כאבימלך שאמר לו (כ טו) הנה ארצי לפניך, אלא אמר לו לך ואל תעמד, שהמצרים שטופי זמה הם, שנאמר (יחזקאל כג כ) וזרמת סוסים זרמתם:

### passuk 20
<b>ויצו עליו.</b> על אודותיו לשלחו ולשמרו: 
<b>וישלחו.</b> כתרגומו ואלויאו:

>Credit : http://mobile.tora.ws (on your way)
>License : Public Domain