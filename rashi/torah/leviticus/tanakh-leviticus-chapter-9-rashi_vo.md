
### passuk 1
<b>ויהי ביום השמיני.</b> שמיני למלואים, הוא ראש חדש ניסן, שהוקם המשכן בו ביום ונטל עשר עטרות השנויות בסדר עולם (פרק ז): 
<b>ולזקני ישראל.</b> להשמיעם שעל פי הדבור אהרן נכנס ומשמש בכהנה גדולה, ולא יאמרו מאליו נכנס:

### passuk 2
<b>קח לך עגל.</b> להודיע שמכפר לו הקדוש ברוך הוא על ידי עגל זה על מעשה העגל שעשה:

### passuk 3

### passuk 4
<b>כי היום ה' נראה אליכם.</b> להשרות שכינתו במעשה ידיכם לכך קרבנות הללו באין חובה ליום זה:

### passuk 5

### passuk 6

### passuk 7
<b>קרב אל המזבח.</b> שהיה אהרן בוש וירא לגשת אמר לו משה למה אתה בוש, לכך נבחרת: 
<b>את חטאתך.</b> עגל בן בקר: 
<b>ואת עלתך.</b> איל: 
<b>קרבן העם.</b> שעיר עזים ועגל וכבש כל מקום שנאמר עגל, בן שנה הוא, ומכאן אתה למד:

### passuk 8

### passuk 9

### passuk 10

### passuk 11
<b>ואת הבשר ואת העור וגו'.</b> לא מצינו חטאת חיצונה נשרפת אלא זו ושל מלאים, וכלן על פי הדבור:

### passuk 12
<b>וימצאו.</b> לשון הושטה והזמנה:

### passuk 13

### passuk 14

### passuk 15
<b>ויחטאהו.</b> עשהו כמשפט חטאת: 
<b>כראשון.</b> כעגל שלו:

### passuk 16
<b>ויעשה כמשפט.</b> המפורש בעולת נדבה בויקרא (פרק א):

### passuk 17
<b>וימלא כפו.</b> היא קמיצה: 
<b>מלבד עלת הבקר.</b> כל אלה עשה אחר עולת התמיד:

### passuk 18

### passuk 19
<b>והמכסה.</b> חלב המכסה את הקרב:

### passuk 20
<b>וישימו את החלבים על החזות.</b> לאחר התנופה נתנן כהן המניף לכהן אחר להקטירם, נמצאו העליונים למטה:

### passuk 21

### passuk 22
<b>ויברכם.</b> ברכת כהנים יברכך, יאר, ישא: 
<b>וירד.</b> מעל המזבח:

### passuk 23
<b>ויבא משה ואהרן וגו'.</b> למה נכנסו, מצאתי בפרשת מלאים בבריתא הנוספת על תורת כהנים שלנו למה נכנס משה עם אהרן, ללמדו על מעשה הקטרת או לא נכנס אלא לדבר אחר, הריני דן ירידה וביאה טעונות ברכה, מה ירידה מעין עבודה, אף ביאה מעין עבודה, הא למדת למה נכנס משה עם אהרן, ללמדו על מעשה הקטרת. דבר אחר כיון שראה אהרן שקרבו כל הקרבנות ונעשו כל המעשים ולא ירדה שכינה לישראל, היה מצטער ואמר יודע אני שכעס הקדוש ברוך הוא עלי ובשבילי לא ירדה שכינה לישראל. אמר לו למשה, משה אחי כך עשית לי, שנכנסתי ונתבישתי. מיד נכנס משה עמו ובקשו רחמים וירדה שכינה לישראל: 
<b>ויצאו ויברכו את העם.</b> אמרו ויהי נועם ה' אלהינו עלינו (תהלים צ יז), יהי רצון שתשרה שכינה במעשה ידיכם לפי שכל שבעת ימי המלואים, שהעמידו משה למשכן ושמש בו ופרקו בכל יום, לא שרתה בו שכינה, והיו ישראל נכלמים ואומרים למשה, משה רבנו, כל הטורח שטרחנו, שתשרה שכינה בינינו ונדע שנתכפר לנו עון העגל. לכך אמר להם זה הדבר אשר צוה ה' תעשו וירא אליכם כבוד ה' (פסוק ו), אהרן אחי כדאי וחשוב ממני שעל ידי קרבנותיו ועבודתו תשרה שכינה בכם ותדעו שהמקום בחר בו:

### passuk 24
<b>וירנו.</b> כתרגומו:

>Credit : http://mobile.tora.ws (on your way)
>License : Public Domain