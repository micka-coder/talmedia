
### passuk 1

### passuk 2
<b>מכל מצות ה'.</b> פרשו רבותינו אין חטאת באה אלא על דבר שזדונו לאו וכרת (ושגגתו חטאת): 
<b>מאחת מהנה.</b> ממקצת אחת מהן, כגון הכותב בשבת שם משמעון, נח מנחור, דן מדניאל:

### passuk 3
<b>אם הכהן המשיח יחטא לאשמת העם.</b> מדרשו אינו חיב אלא בהעלם דבר עם שגגת מעשה, כמו שנאמר לאשמת העם ונעלם דבר מעיני הקהל ועשו (פסוק יג) ופשוטו לפי אגדה, כשכהן גדול חוטא, אשמת העם הוא זה, שהן תלויין בו לכפר עליהם ולהתפלל בעדם, ונעשה מקלקל: 
<b>פר.</b> יכול זקן, תלמוד לומר בן, אי בן יכול קטן, תלמוד לומר פר, הא כיצד, זה פר בן שלש:

### passuk 4

### passuk 5
<b>אל אהל מועד.</b> למשכן, ובבית עולמים להיכל:

### passuk 6
<b>את פני פרכת הקדש.</b> כנגד מקום קדשתה, מכון כנגד בין הבדים, ולא היו נוגעים דמים בפרכת, ואם נגעו נגעו:

### passuk 7
<b>ואת כל דם.</b> שירי הדם:

### passuk 8
<b>ואת כל חלב פר.</b> חלבו היה לו לומר, מה תלמוד לומר פר, לרבות פר של יום הכפורים לכליות ולחלבים וליותרת: 
<b>החטאת.</b> להביא שעירי עבודה זרה לכליות ולחלבים ויותרת: 
<b>ירים ממנו.</b> מן המחבר, שלא ינתחנו קודם הסרת חלבו, [ ת"כ ]:

### passuk 9

### passuk 10
<b>כאשר יורם.</b> מאותן אימורין המפורשין בשור זבח השלמים וכי מה פרש בזבח השלמים שלא פרש כאן, אלא להקישו לשלמים מה שלמים לשמן, אף זה לשמו. ומה שלמים שלום לעולם, אף זה שלום לעולם. ובשחיטת קדשים מצריכו ללמוד המנו, שאין למדין למד מן הלמד בקדשים, בפרק איזהו מקומן [זבחים מט]: 
<b>על הכבד על הכליות. על ראשו ועל כרעיו.</b> כלן לשון תוספת הן, כמו מלבד: 

### passuk 11

### passuk 12
<b>אל מקום טהור.</b> לפי שיש מחוץ לעיר מקום מוכן לטמאה להשליך אבנים מנגעות ולבית הקברות, הצרך לומר מחוץ למחנה, זה שהוא חוץ לעיר, שיהא המקום טהור: 
<b>מחוץ למחנה.</b> חוץ לשלש מחנות, ובבית עולמים חוץ לעיר, כמו שפרשוהו רבותינו במסכת יומא (סח א) ובסנהדרין (מב ב): 
<b>אל שפך הדשן.</b> מקום ששופכין בו הדשן המסלק מן המזבח, כמו שנאמר (ויקרא ו ד) והוציא את הדשן אל מחוץ למחנה: 
<b>על שפך הדשן ישרף.</b> שאין תלמוד לומר אלא ללמד, שאפלו אין שם דשן:

### passuk 13
<b>עדת ישראל.</b> אלו סנהדרין: 
<b>ונעלם דבר.</b> טעו להורות באחת מכל כריתות שבתורה שהוא מתר: 
<b>הקהל ועשו.</b> שעשו צבור על פיהם:

### passuk 14

### passuk 15

### passuk 16

### passuk 17
<b>את פני הפרכת.</b> ולמעלה הוא אומר את פני פרוכת הקדש, משל למלך שסרחה עליו מדינה, אם מיעוטה סרחה, פמליא שלו מתקימת, ואם כלה סרחה, אין פמליא שלו מתקימת אף כאן כשחטא כהן משיח עדין שם קדשת המקום על המקדש, משחטאו כלם, חס ושלום, נסתלקה הקדשה:

### passuk 18
<b>יסוד מזבח העלה אשר פתח אהל מועד.</b> זה יסוד מערבי, שהוא כנגד הפתח:

### passuk 19
<b>ואת כל חלבו ירים.</b> אף על פי שלא פרש כאן יותרת ושתי כליות, למדין הם מועשה לפר כאשר עשה וגו' ומפני מה לא נתפרשו בו, תנא דבי ר' ישמעאל (זבחים מא ב) משל למלך שזעם על אוהבו ומעט בסרחונו מפני חבתו:

### passuk 20
<b>ועשה לפר.</b> זה כאשר עשה לפר החטאת, כמו שמפורש בפר כהן משיח, להביא יותרת ושתי כליות שפרש שם מה שלא פרש כאן ולכפול במצות העבודות, ללמד שאם חסר אחת מכל המתנות פסול, לפי שמצינו בנתנין על המזבח החיצון שנתנן במתנה אחת כפר, הצרך לומר כאן שמתנה אחת מהן מעכבת:

### passuk 21

### passuk 22
<b>אשר נשיא יחטא.</b> לשון אשרי, אשרי הדור שהנשיא שלו נותן לב להביא כפרה על שגגתו, קל וחומר שמתחרט על זדונותיו:

### passuk 23
<b>או הודע.</b> כמו אם הודע הרבה או יש שמשמשין בלשון אם, ואם במקום או, וכן או נודע כי שור נגח הוא (שמות כא לו): 
<b>הודע אליו.</b> כשחטא היה סבור שהוא התר, ולאחר מכאן נודע לו שאסור היה:

### passuk 24
<b>במקום אשר ישחט את העלה.</b> בצפון, שהוא מפורש בעולה: 
<b>חטאת הוא.</b> לשמו כשר, שלא לשמו פסול:

### passuk 25
<b>ואת דמו.</b> שירי הדם:

### passuk 26
<b>כחלב זבח השלמים.</b> כאותן אימורין המפורשים בעז האמור אצל שלמים:

### passuk 27

### passuk 28

### passuk 29

### passuk 30

### passuk 31
<b>כאשר הוסר חלב מעל זבח השלמים.</b> כאימורי עז האמורים בשלמים:

### passuk 32

### passuk 33
<b>ושחט אתה לחטאת.</b> שתהא שחיטתה לשם חטאת:

### passuk 34

### passuk 35
<b>כאשר יוסר חלב הכשב.</b> שנתרבו אימוריו באליה, אף חטאת, כשהיא באה כשבה, טעונה אליה עם האימורין: 
<b>על אשי ה'.</b> על מדורות האש העשויות לשם פואיי לי "ש ב לע "ז [מדורות]:

>Credit : http://mobile.tora.ws (on your way)
>License : Public Domain