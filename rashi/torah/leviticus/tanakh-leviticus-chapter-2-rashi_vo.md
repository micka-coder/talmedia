
### passuk 1
<b>ונפש כי תקריב.</b> לא נאמר נפש בכל קרבנות נדבה אלא במנחה, מי דרכו להתנדב מנחה, עני, אמר הקדוש ברוך הוא מעלה אני עליו כאלו הקריב נפשו: 
<b>סלת יהיה קרבנו.</b> האומר הרי עלי מנחה סתם, מביא מנחת סלת, שהיא הראשונה שבמנחות ונקמצת כשהיא סלת, כמו שמפורש בענין לפי שנאמרו כאן חמשה מיני מנחות, וכלן באות אפויות קודם קמיצה חוץ מזו, לכך קרויה מנחת סלת: 
<b>סלת.</b> אין סלת אלא מן החטין, שנאמר (שמות כט ב) סלת חטים, ואין מנחה פחותה מעשרון, שנאמר (ויק' יד כא) ועשרון סלת למנחה, עשרון לכל מנחה: 
<b>ויצק עליה שמן.</b> על כלה: 
<b>ונתן עליה לבנה.</b> על מקצתה, מניח קמץ לבונה עליה לצד אחד ומה ראית לומר כן, שאין רבוי אחר רבוי בתורה אלא למעט. דבר אחר שמן על כלה, מפני שהוא נבלל עמה ונקמץ עמה, כמו שנאמר (פסוק ב) מסלתה ומשמנה, ולבונה על מקצתה, שאינה נבללת עמה ולא נקמצת עמה, שנאמר (פסוק ב) על כל לבנתה, שלאחר שקמץ מלקט את הלבונה כלה מעליה ומקטירה: 
<b>ויצק' ונתן' והביאה.</b> מלמד שיציקה ובלילה כשרים בזר:

### passuk 2
<b>הכהנים וקמץ.</b> מקמיצה ואלך מצות כהנה: 
<b>וקמץ משם.</b> ממקום שרגלי הזר עומדות, ללמדך שהקמיצה כשרה בכל מקום בעזרה, אף באחת עשרה אמה של מקום דריסת רגלי ישראל: 
<b>מלא קמצו.</b> יכול מבורץ, מבצבץ ויוצא לכל צד, תלמוד לומר במקום אחר (ויק' ו ח) והרים ממנו בקמצו, אין לך כשר אלא מה שבתוך הקומץ אי בקמצו יכול חסר, תלמוד לומר מלא. הא כיצד, חופה שלש אצבעותיו על פס ידו, וזהו קומץ במשמע לשון העברית: 
<b>על כל לבנתה.</b> לבד כל הלבונה יהא הקומץ מלא: 
<b>לבנתה והקטיר.</b> אף הלבונה בהקטרה: 
<b>מלא קמצו מסלתה ומשמנה.</b> הא אם קמץ ועלה בידו גרגיר מלח או קורט לבונה פסולה: 
<b>אזכרתה.</b> הקומץ העולה לגבוה הוא זכרון המנחה, שבו נזכר בעליה לטובה ולנחת רוח:

### passuk 3
<b>לאהרן ולבניו.</b> כהן גדול נוטל חלק בראש שלא במחלוקת, וההדיוט במחלוקת: 
<b>קדש קדשים.</b> היא להם: 
<b>מאשי ה'.</b> אין להם חלק בה אלא לאחר מתנות האשים:

### passuk 4
<b>וכי תקרב וגו'.</b> שאמר הרי עלי מנחת מאפה תנור, ולמד הכתוב שיביא או חלות או רקיקין, החלות בלולות, והרקיקין משוחין ונחלקו רבותינו במשיחתן יש אומרים, מושחן וחוזר ומושחן עד שיכלה כל השמן שבלוג, שכל המנחות טעונות לוג שמן. ויש אומרים מושחן כמין כי יונית ושאר השמן נאכל בפני עצמו לכהנים. מה תלמוד לומר בשמן בשמן שתי פעמים, להכשיר שמן שני ושלישי היוצא מן הזיתים, ואין צריך שמן ראשון אלא למנורה, שנאמר בו (שמות כז כ) זך. ושנינו במנחות (עו א) כל המנחות האפויות לפני קמיצתן ונקמצות על ידי פתיתה, כלן באות עשר עשר חלות, והאמור בה רקיקין, באה עשרה רקיקין:

### passuk 5
<b>ואם מנחה על המחבת.</b> שאמר הרי עלי מנחת מחבת וכלי הוא שהיה במקדש, שאופין בו מנחה על האור בשמן, והכלי אינו עמוק אלא צף, ומעשה המנחה שבתוכו קשין, שמתוך שהיא צפה, האור שורף את השמן. וכלן טעונות שלש מתנות שמן, יציקה, ובלילה, ומתן שמן בכלי קודם עשיתן: 
<b>סלת בלולה בשמן.</b> מלמד שבוללן בעודן סלת:

### passuk 6
<b>פתות אתה פתים.</b> לרבות כל המנחות, הנאפות קודם קמיצה, לפתיתה: 
<b>ויצקת עליה שמן מנחה הוא.</b> לרבות כל המנחות ליציקה יכול אף מנחת מאפה תנור כן, תלמוד לומר עליה, אוציא את החלות ולא אוציא את הרקיקין, תלמוד לומר היא:

### passuk 7
<b>מרחשת.</b> כלי הוא שהיה במקדש עמוק, ומתוך שהיא עמוקה שמנה צבור ואין האור שורפו, לפיכך מעשה מנחה העשויין לתוכה רוחשין כל דבר רך על ידי משקה נראה כרוחש ומנענע:

### passuk 8
<b>אשר יעשה מאלה.</b> מאחד מן המינים הללו: 
<b>והקריבה.</b> בעליה אל הכהן: 
<b>והגישה.</b> הכהן: 
<b>אל המזבח.</b> מגישה לקרן דרומית מערבית של מזבח:

### passuk 9
<b>את אזכרתה.</b> היא הקומץ:

### passuk 10

### passuk 11
<b>וכל דבש.</b> כל מתיקת פרי קרויה דבש:

### passuk 12
<b>קרבן ראשית תקריבו.</b> מה יש לך להביא מן השאור ומן הדבש קרבן ראשית שתי הלחם של עצרת הבאים מן השאור, שנאמר (ויק' כג יז) חמץ תאפינה, ובכורים מן הדבש, כמו בכורי תאנים ותמרים:

### passuk 13
<b>מלח ברית.</b> שהברית כרותה למלח מששת ימי בראשית, שהבטחו המים התחתונים לקרב במזבח במלח, ונסוך המים בחג: 
<b>על כל קרבנך.</b> על עולת בהמה ועוף ואימורי כל הקדשים כלן:

### passuk 14
<b>ואם תקריב.</b> הרי אם משמש בלשון כי, שהרי אין זה רשות, שהרי במנחת העומר הכתוב מדבר, שהיא חובה, וכן (במדבר לו ד) ואם יהיה היובל וגו': 
<b>מנחת בכורים.</b> במנחת העומר הכתוב מדבר, שהיא באה אביב בשעת בשול התבואה, ומן השעורים היא באה נאמר כאן אביב, ונאמר להלן (שמות ט לא) כי השעורה אביב: 
<b>קלוי באש.</b> שמיבשין אותה על האור באבוב של קלאים, שאלולי כן אינה נטחנת בריחים, לפי שהיא לחה: 
<b>גרש כרמל.</b> גרוסה בעודה לחה: 
<b>גרש.</b> לשון שבירה וטחינה, גורסה בריחים של גרוסות, כמו (איכה ג טז) ויגרס בחצץ, וכן גרסה נפשי (תהלים קיט כ): 
<b>כרמל.</b> בעוד הכר מלא, שהתבואה לחה ומלאה בקשין שלה, ועל כן נקראים המלילות כרמל, וכן (מלכים ב' ד מב) וכרמל בצקלונו:

>Credit : http://mobile.tora.ws (on your way)
>License : Public Domain