
### passuk 1
<b>וישמע יתרו.</b> מה שמועה שמע ובא, קריעת ים סוף ומלחמת עמלק: 
<b>יתרו.</b> שבע שמות נקראו לו רעואל, יתר, יתרו, חובב, חבר, קני, פוטיאל יתר, על שם שיתר פרשה אחת בתורה (להלן פסוק כא) ואתה תחזה. יתרו לכשנתגיר וקים המצות הוסיפו לו אות אחת על שמו. חובב שחבב את התורה. וחובב הוא יתרו, שנאמר (שופטים ד יא) מבני חובב חותן משה. ויש אומרים רעואל אביו של יתרו היה, ומה הוא אומר (שמות ב יח) ותבאנה אל רעואל אביהן, שהתינוקות קורין לאבי אביהן אבא. בספרי: 
<b>חתן משה.</b> כאן היה יתרו מתכבד במשה, אני חותן המלך ולשעבר היה משה תולה הגדלה בחמיו, שנאמר (שמות ד יח) וישב אל יתר חותנו: 
<b>למשה ולישראל.</b> שקול משה כנגד כל ישראל: 
<b>את כל אשר עשה.</b> להם בירידת המן ובבאר ובעמלק: 
<b>כי הוציא ה' וגו'.</b> זו גדולה על כלם:

### passuk 2
<b>אחר שלוחיה.</b> כשאמר לו הקדוש ברוך הוא במדין (שמות ד יט) לך שוב מצרים, (שם כ) ויקח משה את אשתו ואת בניו גו' ויצא אהרן לקראתו, (שם כז) ויפגשהו בהר האלהים אמר לו מי הם הללו. אמר לו זו היא אשתי שנשאתי במדין ואלו בני. אמר לו והיכן אתה מוליכן. אמר לו למצרים. אמר לו על הראשונים אנו מצטערים ואתה בא להוסיף עליהם. אמר לה לכי אל בית אביך, נטלה שני בניה והלכה לה:

### passuk 3

### passuk 4
<b>ויצלני מחרב פרעה.</b> כשגלו דתן ואבירם על דבר המצרי ובקש להרג את משה, נעשה צוארו כעמוד של שיש:

### passuk 5
<b>אל המדבר.</b> אף אנו יודעין שבמדבר היו, אלא בשבחו של יתרו דבר הכתוב, שהיה יושב בכבודו של עולם ונדבו לבו לצאת אל המדבר, מקום תהו, לשמוע דברי תורה:

### passuk 6
<b>ויאמר אל משה.</b> על ידי שליח: 
<b>אני חתנך יתרו וגו'.</b> אם אין אתה יוצא בגיני צא בגין אשתך, ואם אין אתה יוצא בגין אשתך צא בגין שני בניה:

### passuk 7
<b>ויצא משה.</b> כבוד גדול נתכבד יתרו באותה שעה, כיון שיצא משה יצא אהרן נדב ואביהוא, ומי הוא שראה את אלו יוצאין ולא יצא: 
<b>וישתחו וישק לו.</b> איני יודע מי השתחוה למי, כשהוא אומר איש לרעהו, מי הקרוי איש, זה משה, שנאמר (במדבר יב ג) והאיש משה:

### passuk 8
<b>ויספר משה לחתנו.</b> למשוך את לבו לקרבו לתורה: 
<b>את כל התלאה.</b> שעל הים ושל עמלק: 
<b>התלאה.</b> למ"ד אל"ף מן היסוד של התבה והתי"ו הוא תקון ויסוד הנופל ממנו לפרקים, וכן תרומה, תנופה, תקומה, תנואה:

### passuk 9
<b>ויחד יתרו.</b> וישמח יתרו, זהו פשוטו ומדרשו נעשה בשרו חדודין חדודין, מצר על אבוד מצרים, הינו דאמרי אינשי גיורא עד עשרה דרי לא תבזי ארמאה באפיה: 
<b>על כל הטובה.</b> טובת המן והבאר והתורה ועל כלן אשר הצילו מיד מצרים, עד עכשיו לא היה עבד יכול לברוח ממצרים, שהיתה הארץ מסגרת, ואלו יצאו ששים רבוא:

### passuk 10
<b>אשר הציל אתכם מיד מצרים.</b> אמה קשה: 
<b>ומיד פרעה.</b> מלך קשה: 
<b>מתחת יד מצרים.</b> כתרגומו לשון רדוי ומרות היד שהיו מכבידים עליהם, היא העבודה:

### passuk 11
<b>עתה ידעתי.</b> מכירו הייתי לשעבר ועכשיו ביותר: 
<b>מכל האלהים.</b> מלמד שהיה מכיר בכל עבודה זרה שבעולם שלא הניח עבודה זרה שלא עבדה: 
<b>כי בדבר אשר זדו עליהם.</b> כתרגומו במים דמו לאבדם והם נאבדו במים: 
<b>אשר זדו.</b> אשר הרשיעו ורבותינו דרשוהו לשון (בראשית כה כט) ויזד יעקב נזיד, בקדרה אשר בשלו בה, נתבשלו:

### passuk 12
<b>עלה.</b> כמשמעה שהיא עולה כליל: 
<b>וזבחים.</b> שלמים: 
<b>ויבא אהרן וגו'.</b> ומשה היכן הלך, והלא הוא שיצא לקראתו וגרם לו את כל הכבוד, אלא שהיה עומד ומשמש לפניהם: 
<b>לפני האלהים.</b> מכאן שהנהנה מסעודה שתלמידי חכמים מסבין בה כאלו נהנה מזיו השכינה:

### passuk 13
<b>ויהי ממחרת.</b> מוצאי יום הכפורים היה, כך שנינו בספרי, ומהו ממחרת, למחרת רדתו מן ההר ועל כרחך אי אפשר לומר אלא ממחרת יום הכפורים, שהרי קודם מתן תורה אי אפשר לומר (פסוק טז) והודעתי את חקי וגו', ומשנתנה תורה עד יום הכפורים לא ישב משה לשפוט את העם, שהרי בשבעה עשר בתמוז ירד ושבר את הלוחות, ולמחר עלה בהשכמה ושהה שמונים יום וירד ביום הכפורים. ואין פרשה זו כתובה כסדר, שלא נאמר ויהי ממחרת עד שנה שניה, אף לדברי האומר יתרו קדם מתן תורה בא, שלוחו אל ארצו לא היה אלא עד שנה שניה, שהרי נאמר כאן (פסוק כז) וישלח משה את חתנו ומצינו במסע הדגלים שאמר לו משה (במדבר י כט) נוסעים אנחנו אל המקום וגו', (שם לא) אל נא תעזוב אותנו, ואם זו קדם מתן תורה, מששלחו והלך היכן מצינו שחזר ואם תאמר שם לא נאמר יתרו אלא חובב, ובנו של יתרו היה, הוא חובב הוא יתרו, שהרי כתיב (שופטים ד יא) מבני חובב חותן משה: 
<b>וישב משה וגו' ויעמד העם.</b> יושב כמלך וכלן עומדים, והקשה הדבר ליתרו שהיה מזלזל בכבודן של ישראל והוכיחו על כך, שנאמר (פסוק יד) מדוע אתה יושב לבדך וכלם נצבים: 
<b>מן הבקר עד הערב.</b> אפשר לומר כן, אלא כל דין שדן דין אמת לאמתו אפלו שעה אחת, מעלה עליו הכתוב כאלו עוסק בתורה כל היום, וכאלו נעשה שותף להקדוש ברוך הוא במעשה בראשית, שנאמר בו (בראשית א ה) ויהי ערב ויהי בקר יום אחד: 

### passuk 14

### passuk 15
<b>כי יבא.</b> כמו כי בא, לשון הוה: 
<b>לדרש אלהים.</b> כתרגומו למתבע אלפן, לשאול תלמוד מפי הגבורה:

### passuk 16
<b>כי יהיה להם דבר בא.</b> מי שיהיה לו דבר בא אלי:

### passuk 17
<b>ויאמר חתן משה.</b> דרך כבוד קוראו הכתוב חותנו של מלך:

### passuk 18
<b>נבל תבל.</b> כתרגומו ולשונו לשון כמישה פליישטרי"ר בלעז. כמו (ירמיה ח יג) והעלה נבל, (ישעיה לד ד) כנבול עלה מגפן וגו', שהוא כמוש על ידי חמה ועל ידי קרח, וכחו תש ונלאה: 
<b>גם אתה.</b> לרבות אהרן וחור ושבעים זקנים: 
<b>כי כבד ממך.</b> כבדו רב יותר מכחך:

### passuk 19
<b>איעצך ויהי אלהים עמך.</b> בעצה, אמר לו צא המלך בגבורה: 
<b>היה אתה לעם מול האלהים.</b> שליח ומליץ בינותם למקום, ושואל משפטים מאתו: 
<b>את הדברים.</b> דברי ריבותם:

### passuk 20

### passuk 21
<b>ואתה תחזה.</b> ברוח הקדש שעליך: 
<b>אנשי חיל.</b> עשירים, שאין צריכין להחניף ולהכיר פנים: 
<b>אנשי אמת.</b> אלו בעלי הבטחה, שהם כדאי לסמוך על דבריהם, שעל ידי כן יהיו דבריהם נשמעין: 
<b>שנאי בצע.</b> ששונאין את ממונם בדין כההיא דאמרינן כל דינא דמפקין ממונא מניה בדינא לאו דינא הוא: 
<b>שרי אלפים.</b> הם היו שש מאות שרים לשש מאות אלף: 
<b>שרי מאות.</b> ששת אלפים היו: 
<b>שרי חמשים.</b> שנים עשר אלף: 
<b>ושרי עשרת.</b> ששים אלף:

### passuk 22
<b>ושפטו.</b> וידונון, לשון צווי: 
<b>והקל מעליך.</b> דבר זה להקל מעליך והקל, כמו (שמות ח יא) והכבד את לבו, (מלכים ב ג כד) והכות את מואב, לשון הוה:

### passuk 23
<b>וצוך אלהים ויכלת עמד.</b> המלך בגבורה אם יצוה אותך לעשות כך תוכל עמוד, ואם יעכב על ידך לא תוכל לעמוד: 
<b>וגם כל העם הזה.</b> אהרן נדב ואביהוא ושבעים זקנים הנלוים עתה עמך:

### passuk 24

### passuk 25

### passuk 26
<b>ושפטו.</b> ודינין ית עמא: 
<b>יביאון.</b> מיתן: 
<b>ישפוטו הם.</b> כמו ישפוטו וכן (רות ב ח) לא תעבורי, כמו לא תעברי ותרגומו דינין אנון מקראות העליונים הם לשון צווי, לכך מתרגמין וידונון ייתון, ידונון, ומקראות הללו לשון עשיה:

### passuk 27
<b>וילך לו אל ארצו.</b> לגיר בני משפחתו:

>Credit : http://mobile.tora.ws (on your way)
>License : Public Domain