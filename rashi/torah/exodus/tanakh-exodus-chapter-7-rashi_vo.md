
### passuk 1
<b>נתתיך אלהים לפרעה.</b> שופט ורודה לרדותו במכות ויסורין: 
<b>יהיה נביאך.</b> כתרגומו מתורגמנך, וכן כל לשון נבואה אדם המכריז ומשמיע לעם דברי תוכחות, והוא מגזרת (ישעיה נז יט) ניב שפתים, (משלי י לא) ינוב חכמה, ויכל מהתנבות דשמואל (א' י יג)  ובלעז קוראין לו פרקייר"א:

### passuk 2
<b>אתה תדבר.</b> פעם אחת כל שליחות ושליחות כפי ששמעתו מפי, ואהרן אחיך ימליצנו ויטעימנו באזני פרעה:

### passuk 3
<b>ואני אקשה.</b> מאחר שהרשיע והתריס כנגדי, וגלוי לפני שאין נחת רוח באמות עובדי עבודה זרה לתת לב שלם לשוב, טוב לי שיתקשה לבו למען הרבות בו אותותי ותכירו אתם את גבורותי וכן מדתו של הקדוש ברוך הוא מביא פרענות על האמות עובדי עבודה זרה כדי שישמעו ישראל וייראו, שנאמר (צפניה ג ו) הכרתי גוים נשמו פנותם וגו', (שם ז) אמרתי אך תיראי אותי תקחי מוסר, ואף על פי כן בחמש מכות הראשונות לא נאמר ויחזק ה' את לב פרעה, אלא ויחזק לב פרעה:

### passuk 4
<b>את ידי.</b> יד ממש להכות בהם:

### passuk 5

### passuk 6

### passuk 7

### passuk 8

### passuk 9
<b>מופת.</b> אות, להודיע שיש צורך (צרוך) במי ששולח אתכם: 

### passuk 10
<b>לתנין.</b> נחש: 

### passuk 11
<b>בלהטיהם.</b> בלחשיהון ואין לו דמיון במקרא, ויש לדמות לו (בראשית ג כב) להט החרב המתהפכת, דומה שהיא מתהפכת על ידי לחש:

### passuk 12
<b>ויבלע מטה אהרן.</b> מאחר שחזר ונעשה מטה בלע את כלן:

### passuk 13

### passuk 14
<b>כבד.</b> תרגומו יקיר, ולא אתיקר, מפני שהוא שם דבר, כמו (שמות יח יח) כי כבד ממך הדבר:

### passuk 15
<b>הנה יצא המימה.</b> לנקביו, שהיה עושה עצמו אלוה ואומר שאינו צריך לנקביו ומשכים ויוצא לנילוס ועושה שם צרכיו:

### passuk 16
<b>עד כה.</b> עד הנה ומדרשו עד שתשמע ממני מכת בכורות, שאפתח בה בכה (יא ד) כה אמר ה' כחצות הלילה:

### passuk 17
<b>ונהפכו לדם.</b> לפי שאין גשמים יורדים במצרים, ונילוס עולה ומשקה את הארץ, ומצרים עובדים לנילוס, לפיכך הלקה את יראתם ואחר כך הלקה אותם:

### passuk 18
<b>ונלאו מצרים.</b> לבקש רפואה למי היאור שיהיו ראוין לשתות:

### passuk 19
<b>אמר אל אהרן.</b> לפי שהגין היאור על משה כשנשלך לתוכו, לפיכך לא לקה על ידו לא בדם ולא בצפרדעים, ולקה על ידי אהרן: 
<b>נהרתם.</b> הם נהרות המושכים כעין נהרות שלנו: 
<b>יאריהם.</b> הם ברכות נגרים העשויות בידי אדם משפת הנהר לשדות, ונילוס מימיו מתברכים ועולה דרך היאורים ומשקה השדות: 
<b>אגמיהם.</b> קבוצת מים שאינן נובעין ואינן מושכין, אלא עומדין במקום אחד, וקורין לו אישטנ"ק: 
<b>בכל ארץ מצרים.</b> אף במרחצאות ובאמבטאות שבבתים: 
<b>ובעצים ובאבנים.</b> מים שבכלי עץ ובכלי אבן:

### passuk 20

### passuk 21

### passuk 22
<b>בלטיהם.</b> לחש שאומרין אותו בלט ובחשאי ורבותינו אמרו בלטיהם מעשה שדים, בלהטיהם מעשה כשפים: 
<b>ויחזק לב פרעה.</b> לומר על ידי מכשפות אתם עושים כן, תבן אתם מכניסין לעפריים, עיר שכלה תבן, אף אתם מביאין מכשפות למצרים שכלה כשפים:

### passuk 23
<b>גם לזאת.</b> למופת המטה, שנהפך לתנין ולא לזה של דם:

### passuk 24

### passuk 25
<b>וימלא.</b> מנין שבעת ימים, שלא שב היאור לקדמותו, שהיתה המכה משמשת רביע חדש ושלשה חלקים היה מעיד ומתרה בהם:

### passuk 26

### passuk 27
<b>ואם מאן אתה.</b> ואם סרבן אתה מאן כמו ממאן, מסרב, אלא כנה האדם על שם המפעל, כמו (איוב טז יב) שלו, (ירמיה מח יא) ושקט, (מלכים א' כ מג) סר וזעף: 
<b>נגף את כל גבולך.</b> מכה, וכן כל לשון מגפה אינו לשון מיתה אלא לשון מכה, וכן (שמות כא כב) ונגפו אשה הרה, אינו לשון מיתה וכן (ירמיה יג טז) ובטרם יתנגפו רגליכם, (תהלים צא יב) פן תגוף באבן רגלך, (ישעיה ח יד) ולאבן נגף:

### passuk 28
<b>ועלו.</b> מן היאור: 
<b>בביתך.</b> ואחר כך בבתי עבדיך הוא התחיל בעצה תחלה (שמות א ט) ויאמר אל עמו, וממנו התחילה הפרענות:

### passuk 29
<b>ובכה ובעמך.</b> בתוך מעיהם נכנסין ומקרקרין:

>Credit : http://mobile.tora.ws (on your way)
>License : Public Domain