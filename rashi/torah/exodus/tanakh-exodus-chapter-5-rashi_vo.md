
### passuk 1
<b>ואחר באו משה ואהרן וגו'.</b> אבל הזקנים נשמטו אחד אחד מאחרי משה ואהרן, עד שנשמטו כלם קודם שהגיעו לפלטין, לפי שיראו ללכת, ובסיני נפרע להם (כד ב) ונגש משה לבדו והם לא יגשו, החזירם לאחוריהם:

### passuk 2

### passuk 3
<b>פן יפגענו.</b> פן יפגעך היו צריכים לומר, אלא שחלקו כבוד למלכות פגיעה זו לשון מקרה מות היא:

### passuk 4
<b>תפריעו את העם ממעשיו.</b> תבדילו ותרחיקו אותם ממלאכתם, ששומעין לכם וסבורים לנוח מן המלאכה וכן (משלי ד טו) פרעהו אל תעבר בו, רחקהו. וכן (שם א כה) ותפרעו כל עצתי, (שמות לב כה) כי פרוע הוא, נרחק ונתעב: 
<b>לכו לסבלתיכם.</b> לכו למלאכתכם שיש לכם לעשות בבתיכם אבל מלאכת שעבוד מצרים לא היתה על שבטו של לוי, ותדע לך שהרי משה ואהרן יוצאים ובאים שלא ברשות:

### passuk 5
<b>הן רבים עתה עם הארץ.</b> שהעבודה מטלת עליהם ואתם משביתים אותם מסבלותם, הפסד גדול הוא זה:

### passuk 6
<b>הנגשים.</b> מצריים היו, והשוטרים היו ישראלים, הנוגש ממנה על כמה שוטרים, והשוטר ממנה לרדות בעושי המלאכה:

### passuk 7
<b>תבן.</b> אשטובל"א [קש] היו גובלין אותו עם הטיט: 
<b>לבנים.</b> טיולי"ש בלעז שעושים מטיט ומיבשין אותן בחמה, ויש ששורפין אותן בכבשן: 
<b>כתמול שלשם.</b> כאשר הייתם עושים עד הנה: 
<b>וקששו.</b> ולקטו:

### passuk 8
<b>ואת מתכנת הלבנים.</b> סכום חשבון הלבנים שהיה כל אחד עושה ליום כשהיה התבן נתן להם, אותו סכום תשימו עליהם גם עתה, למען תכבד העבודה עליהם: 
<b>כי נרפים.</b> מן העבודה הם, לכך לבם פונה אל הבטלה וצועקים לאמר נלכה וגו': 
<b>מתכנת.</b> ותוכן לבנים (פסוק יט), ולו נתכנו עלילות (שמואל א' ב ג), את הכסף המתכן (מלכים ב' יב יב), כלם לשון חשבון הם: 
<b>נרפים.</b> המלאכה רפויה בידם ועזובה מהם והם נרפים ממנה, רטריי"ש בלע"ז:

### passuk 9
<b>ואל ישעו בדברי שקר.</b> ואל יהגו וידברו תמיד בדברי רוח לאמר נלכה נזבחה ודומה לו (תהלים קיט קיז) ואשעה בחקיך תמיד, (דברים כח לז) למשל ולשנינה, מתרגמינן ולשועי, (בראשית כד סו) ויספר ואשתעי. ואי אפשר לומר ישעו לשון (בראשית ד ד) וישע ה' אל הבל וגו', (שם ה) ואל קין ואל מנחתו לא שעה, ולפרש אל ישעו אל יפנו, שאם כן היה לו לכתוב ואל ישעו אל דברי שקר או לדברי שקר, כי כן גזרת כלם (ישעי' יז ז) ישעה האדם על עשהו, (שם לא א) ולא שעו על קדוש ישראל, (שם יז ח) ולא ישעה אל המזבחות, ולא מצאתי שמוש שלבי"ת סמוכה לאחריהם, אבל אחר לשון דבור, כמתעסק לדבר בדבר נופל לשון שמוש בי"ת, כגון (יחזקאל לג ל) הנדברים בך, (במדבר יב א) ותדבר מרים ואהרן במשה, (זכריה ד א) המלאך הדבר בי, (דברים יא יט) לדבר בם, (תהלים קיט מו) ואדברה בעדתיך, אף כאן אל ישעו בדברי שקר אל יהיו נדברים בדברי שוא והבאי:

### passuk 10

### passuk 11
<b>אתם לכו קחו לכם תבן.</b> וצריכים אתם לילך בזריזות: 
<b>כי אין נגרע מעבדתכם דבר.</b> מכל סכום לבנים שהייתם עושים ליום בהיות התבן נתן לכם מזמן מבית המלך:

### passuk 12
<b>לקשש קש לתבן.</b> לאסוף אסיפה, ללקוט לקט לצורך תבן הטיט קש לשון לקוט. על שם שדבר המתפזר הוא וצריך לקוששו, קרוי קש בשאר מקומות:

### passuk 13
<b>אצים.</b> דוחקים: 
<b>דבר יום ביומו.</b> חשבון שלכל יום כלו ביומו, כאשר עשיתם בהיות התבן מוכן:

### passuk 14
<b>ויכו שטרי בני ישראל.</b> השוטרים ישראלים היו וחסים על חבריהם מלדחקם, וכשהיו משלימים הלבנים לנוגשים שהם מצריים, והיה חסר מן הסכום, היו מלקין אותם על שלא דחקו את עושי המלאכה, לפיכך זכו אותם שוטרים להיות סנהדרין, ונאצל מן הרוח אשר על משה, והושם עליהם, שנאמר (במדבר יא טז) אספה לי שבעים איש מזקני ישראל אשר ידעת, מאותן שידעת הטובה שעשו במצרים, כי הם זקני העם ושוטריו: 
<b>ויכו שטרי בני ישראל.</b> אשר שמו נוגשי פרעה אותם לשוטרים עליהם לאמר מדוע וגו' למה ויכו, שהיו אומרים להם מדוע לא כליתם גם תמול גם היום חק הקצוב עליכם ללבון כתמול השלישי שהוא יום שלפני אתמול, והוא היה בהיות התבן נתן להם: 
<b>ויכו.</b> לשון ויפעלו, הכו מיד אחרים, הנוגשים הכום:

### passuk 15

### passuk 16
<b>ולבנים אמרים לנו עשו.</b> כמנין הראשון: 
<b>וחטאת עמך.</b> אלו היה נקוד פת"ח הייתי אומר שהוא דבוק, ודבר זה חטאת עמך הוא, עכשיו שהוא קמ"ץ, שם דבר הוא וכך פרושו ודבר זה מביא חטאת על עמך, כאלו כתוב וחטאת לעמך, כמו (רות א יט) כבאנה בית לחם, שהוא כמו לבית לחם וכן הרבה:

### passuk 17

### passuk 18
<b>ותכן לבנים.</b> חשבון הלבנים, וכן (מלכים ב יב יב) את הכסף המתכן, המנוי, כמו שאמר בענין (שם יא) ויצרו וימנו את הכסף:

### passuk 19
<b>ויראו שטרי בני ישראל.</b> את חבריהם הנרדים על ידם: 
<b>ברע.</b> ראו אותם ברעה וצרה המוצאת אותם בהכבידם העבודה עליהם לאמר לא תגרעו וגו':

### passuk 20
<b>ויפגעו.</b> אנשים מישראל את משה ואת אהרן וגו' ורבותינו דרשו כל נצים ונצבים דתן ואבירם היו, שנאמר בהם יצאו נצבים:

### passuk 21

### passuk 22
<b>למה הרעתה לעם הזה.</b> ואם תאמר מה אכפת לך, קובל אני על ששלחתני:

### passuk 23
<b>הרע.</b> לשון הפעיל הוא, הרבה רעה עליהם ותרגומו אבאש:

>Credit : http://mobile.tora.ws (on your way)
>License : Public Domain