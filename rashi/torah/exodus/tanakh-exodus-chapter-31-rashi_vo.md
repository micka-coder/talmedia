
### passuk 1

### passuk 2
<b>קראתי בשם.</b> לעשות מלאכתי, את בצלאל:

### passuk 3
<b>בחכמה.</b> מה שאדם שומע מאחרים ולמד: 
<b>ובתבונה.</b> מבין דבר מלבו, מתוך דברים שלמד: 
<b>ובדעת.</b> רוח הקדש:

### passuk 4
<b>לחשב מחשבת.</b> אריגת מעשה חשב:

### passuk 5
<b>ובחרשת.</b> לשון אמנות, כמו (ישעיה מ כ) חרש חכם, ואונקלוס פרש ושנה בפירושן, שחרש אבנים קרוי אמן, וחרש עץ קרוי נגר: 
<b>למלאת.</b> להושיבה במשבצת שלה במלואה, לעשות המשבצת למדת מושב האבן ועביה:

### passuk 6
<b>ובלב כל חכם לב וגו'.</b> ועוד שאר חכמי לב יש בכם, וכל אשר נתתי בו חכמה ועשו את כל אשר צויתיך:

### passuk 7
<b>ואת הארן לעדת.</b> לצורך לוחות העדות:

### passuk 8
<b>הטהרה.</b> על שם זהב טהור:

### passuk 9

### passuk 10
<b>ואת בגדי השרד.</b> אומר אני לפי פשוטו של מקרא אי אפשר לומר שבבגדי כהנה מדבר, לפי שנאמר אצלם ואת בגדי הקדש לאהרן הכהן ואת בגדי בניו לכהן, אלא אלו בגדי השרד, הם בגדי התכלת והארגמן ותולעת שני, האמורין בפרשת מסעות (במדבר ד יב) ונתנו עליו בגד תכלת, (שם יג) ופרשו עליו בגד ארגמן, (שם ח) ופרשו עליהם בגד תולעת שני ונראין דברי, שנאמר (שמות לט א) ומן התכלת והארגמן ותולעת השני עשו בגדי שרד לשרת בקדש, ולא הזכר שש עמהם, ואם בבגדי כהנה מדבר, לא מצינו באחד מהם ארגמן או תולעת שני בלא שש: 
<b>בגדי השרד.</b> יש מפרשים לשון עבודה ושרות, כתרגומו לבושי שמושא, ואין לו דמיון במקרא ואני אומר, שהוא לשון ארמי, כתרגום של קלעים, ותרגום של מכבר, שהיו ארוגים במחט עשוים נקבים נקבים לצידי"ץ בלעז [רשת]:

### passuk 11
<b>ואת קטרת הסמים לקדש.</b> לצרך הקטרת ההיכל שהוא קדש:

### passuk 12

### passuk 13
<b>ואתה דבר אל בני ישראל.</b> ואתה, אף על פי שהפקדתיך לצוותם על מלאכת המשכן, אל יקל בעיניך לדחות את השבת מפני אותה מלאכה: 
<b>אך את שבתתי תשמרו.</b> אף על פי שתהיו רדופין וזריזין בזריזות מלאכה שבת אל תדחה מפניה כל אכין ורקין מיעוטין, למעט שבת ממלאכת המשכן: 
<b>כי אות הוא ביני וביניכם.</b> אות גדולה היא בינינו שבחרתי בכם, בהנחילי לכם את יום מנוחתי למנוחה: 
<b>לדעת.</b> האמות [בה] כי אני ה' מקדשכם:

### passuk 14
<b>מות יומת.</b> אם יש עדים והתראה: 
<b>ונכרתה.</b> בלא התראה: 
<b>מחלליה.</b> הנוהג בה חול בקדשתה:

### passuk 15
<b>שבת שבתון.</b> מנוחת מרגוע ולא מנוחת עראי: 
<b>קדש לה'.</b> שמירת קדשתה לשמי ובמצותי: 

### passuk 16

### passuk 17
<b>וינפש.</b> כתרגומו ונח, וכל לשון נופש והוא לשון נפש, שמשיב נפשו ונשימתו בהרגיעו מטורח המלאכה ומי שכתוב בו (ישעיה מ כח) לא ייעף ולא ייגע, וכל פעלו במאמר, הכתיב מנוחה לעצמו, לשבר האזן מה שהיא יכולה לשמוע:

### passuk 18
<b>ויתן אל משה וגו'.</b> אין מקדם ומאחר בתורה מעשה העגל קודם לצווי מלאכת המשכן ימים רבים היה, שהרי בשבעה עשר בתמוז נשתברו הלוחות, וביום הכפורים נתרצה הקדוש ברוך הוא לישראל, ולמחרת התחילו בנדבת המשכן והוקם באחד בניסן: 
<b>ככלתו.</b> ככלתו כתיב חסר, שנמסרה לו תורה במתנה ככלה לחתן, שלא היה יכול ללמוד כלה בזמן מועט כזה דבר אחר מה כלה מתקשטת בעשרים וארבעה קשוטין, הן האמורים בספר ישעיה (ישעיה ג יח. כד) אף תלמיד חכם צריך להיות בקי בעשרים וארבעה ספרים: 
<b>לדבר אתו.</b> החקים והמשפטים שבואלה המשפטים: 
<b>לדבר אתו.</b> מלמד שהיה משה שומע מפי הגבורה וחוזרין ושונין את ההלכה שניהם יחד: 
<b>לחת.</b> לחת כתיב שהיו שתיהם שוות: 

>Credit : http://mobile.tora.ws (on your way)
>License : Public Domain