
### passuk 1

### passuk 2
<b>מזה בידך.</b> לכך נכתב תיבה אחת, לדרוש מזה שבידך אתה חיב ללקות, שחשדת בכשרים ופשוטו כאדם שאומר לחברו מודה אתה שזו שלפניך אבן היא. אומר לו הן. אמר לו הריני עושה אותה עץ:

### passuk 3
<b>ויהי לנחש.</b> רמז לו שספר לשון הרע על ישראל ותפש אמנותו של נחש:

### passuk 4
<b>ויחזק בו.</b> לשון אחיזה הוא, והרבה יש במקרא (בראשית יט טז) ויחזיקו האנשים בידו, (דברים כה יא) והחזיקה במבשיו, (שמואל א יז לה) והחזקתי בזקנו כל לשון חזוק הדבוק לבי"ת, לשון אחיזה הוא:

### passuk 5

### passuk 6
<b>מצרעת כשלג.</b> דרך צרעת להיות לבנה (ויקרא יג ד) ואם בהרת לבנה היא אף באות זה רמז שלשון הרע ספר באמרו (פסוק א) לא יאמינו לי, לפיכך הלקהו בצרעת, כמו שלקתה מרים על לשון הרע:

### passuk 7
<b>ויוצאה מחיקו והנה שבה כבשרו.</b> מכאן שמדה טובה ממהרת לבא ממדת פרענות, שהרי בראשונה לא נאמר מחיקו:

### passuk 8
<b>והאמינו לקל האת האחרון.</b> משתאמר להם בשבילכם לקיתי על שספרתי עליכם לשון הרע יאמינו לך, שכבר למדו בכך שהמזדוגין להרע להם לוקים בנגעים, כגון פרעה ואבימלך בשביל שרה:

### passuk 9
<b>ולקחת ממימי היאור.</b> רמז להם שבמכה ראשונה נפרע מאלהותם: 
<b>והיו המים וגו'.</b> והיו והיו שתי פעמים נראה בעיני, אלו נאמר והיו המים אשר תקח מן היאור לדם ביבשת, שומע אני שבידו הם נהפכים לדם ואף כשירדו לארץ יהיו בהויתן, אבל עכשיו מלמדנו שלא יהיו דם עד שיהיו ביבשת: 

### passuk 10
<b>גם מתמול וגו'.</b> למדנו שכל שבעה ימים היה הקדוש ברוך הוא מפתה את משה בסנה לילך בשליחותו מתמול שלשום מאז דברך הרי שלשה, ושלשה גמין רבויין הם, הרי ששה, והוא היה עומד ביום השביעי כשאמר לו זאת עוד (להלן פסוק יג) שלח נא ביד תשלח, עד שחרה בו וקבל עליו וכל זה, שלא היה רוצה לטל גדלה על אהרן אחיו שהיה גדול המנו ונביא היה, שנאמר (שמואל א ב כז) הנגלה נגליתי אל בית אביך בהיותם במצרים, הוא אהרן. וכן ביחזקאל (כ ה) ואודע להם בארץ מצרים וגו', (שם ז) ואמר אליהם איש שקוצי עיניו השליכו, ואותה נבואה לאהרן נאמרה: 
<b>כבד פה.</b> בכבדות אני מדבר ובלשון לעז בלב"א:

### passuk 11
<b>מי שם פה וגו'.</b> מי למדך לדבר כשהיית נדון לפני פרעה על המצרי: 
<b>או מי ישום אלם.</b> מי עשה פרעה אלם שלא נתאמץ במצות הריגתך, ואת משרתיו חרשים, שלא שמעו בצוותו עליך, ולאספקלטורין ההורגים מי עשאם עורים, שלא ראו כשברחת מן הבימה ונמלטת: 
<b>הלא אנכי.</b> ששמי ה' עשיתי כל זאת:

### passuk 12

### passuk 13
<b>ביד תשלח.</b> ביד מי שאתה רגיל לשלוח, והוא אהרן דבר אחר ביד אחר שתרצה לשלוח, שאין סופי להכניסם לארץ ולהיות גואלם לעתיד, יש לך שלוחים הרבה:

### passuk 14
<b>ויחר אף.</b> ר' יהושע בן קרחה אומר כל חרון אף שבתורה נאמר בו רושם, וזה לא נאמר בו רושם, ולא מצינו שבא עונש על ידי אותו חרון אמר לו רבי יוסי אף בזו נאמר בו רושם, הלא אהרן אחיך הלוי, שהיה עתיד להיות לוי ולא כהן, והכהנה הייתי אומר לצאת ממך, מעתה לא יהיה כן, אלא הוא יהיה כהן ואתה הלוי, שנאמר (דברי הימים א' כג כד) ומשה איש האלהים בניו יקראו על שבט הלוי: 
<b>הנה הוא יצא לקראתך.</b> כשתלך למצרים: 
<b>וראך ושמח בלבו.</b> לא כשאתה סבור שיהא מקפיד עליך שאתה עולה לגדלה ומשם זכה אהרן לעדי החשן הנתון על הלב:

### passuk 15

### passuk 16
<b>ודבר הוא לך.</b> בשבילך ידבר אל העם וזה יוכיח על כל לך ולי ולו ולכם ולהם הסמוכים לדבור, שכלם לשון על הם: 
<b>יהיה לך לפה.</b> למליץ, לפי שאתה כבד פה: 
<b>לאלהים.</b> לרב ולשר:

### passuk 17

### passuk 18
<b>וישב אל יתר חתנו.</b> לטול רשות, שהרי נשבע לו ושבעה שמות היו לו רעואל, יתר, יתרו, קיני, חובב, חבר, פוטיאל:

### passuk 19
<b>כי מתו כל האנשים.</b> מי הם, דתן ואבירם חיים היו, אלא שירדו מנכסיהם, והעני חשוב כמת:

### passuk 20
<b>על החמר.</b> חמור המיוחד, הוא החמור שחבש אברהם לעקידת יצחק והוא שעתיד מלך המשיח להגלות עליו, שנאמר (זכריה ט ט) עני ורוכב על חמור: 
<b>וישב ארצה מצרים ויקח משה את מטה וגו'.</b> אין מקדם ומאחר מדוקדקים במקרא:

### passuk 21
<b>בלכתך לשוב מצרימה וגו'.</b> דע שעל מנת כן תלך, שתהא גבור בשליחותי לעשות כל מופתי לפני פרעה ולא תירא ממנו: 
<b>אשר שמתי בידך.</b> לא על שלש האותות האמורות למעלה, שהרי לא לפני פרעה צוה לעשותם אלא לפני ישראל, שיאמינו לו, ולא מצינו שעשאם לפניו, אלא מופתים שאני עתיד לשום בידך במצרים, כמו (שמות ז ט) כי ידבר אליכם פרעה וגו' ואל תתמה על אשר כתיב אשר שמתי, שכן משמעו כשתדבר עמו, כבר שמתים בידך:

### passuk 22
<b>ואמרת אל פרעה.</b> כשתשמע שלבו חזק וימאן לשלוח אמור לו כן: 
<b>בני בכרי.</b> לשון גדלה, כמו (תהלים פט כח) אף אני בכור אתנהו, זהו פשוטו ומדרשו כאן חתם הקדוש ברוך הוא על מכירת הבכורה שלקח יעקב מעשו:

### passuk 23
<b>ואמר אליך.</b> בשליחותו של מקום: 
<b>שלח את בני וגו' הנה אנכי הרג וגו'.</b> היא מכה אחרונה ובה התרהו תחלה מפני שהיא קשה, וזה הוא שאמר (איוב לו כב) הן אל ישגיב בכחו, לפיכך מי כמהו מורה (איוב לו כב) בשר ודם המבקש להנקם מחברו מעלים את דבריו שלא יבקש הצלה, אבל הקדוש ברוך הוא ישגיב בכחו ואין יכולת להמלט מידו, כי אם בשובו אליו, לפיכך הוא מורהו ומתרה בו לשוב: 

### passuk 24
<b>ויהי</b> משה <b> בדרך במלון:</b>
<b>ויבקש המיתו.</b> המלאך למשה, לפי שלא מל את אליעזר בנו, ועל שנתרשל נענש מיתה תניא אמר רבי יוסי חס ושלום לא נתרשל, אלא אמר אמול ואצא לדרך, סכנה היא לתינוק עד שלשה ימים, אמול ואשהה שלשה ימים, הקדוש ברוך הוא צוני (פסוק י"ט) לך שוב מצרים. ומפני מה נענש, לפי שנתעסק במלון תחלה. במסכת נדרים (דף לא ב). והיה המלאך נעשה כמין נחש ובולעו מראשו ועד ירכיו, וחוזר ובולעו מרגליו ועד אותו מקום, הבינה צפורה שבשביל המילה הוא: 

### passuk 25
<b>ותגע לרגליו.</b> השליכתו לפני רגליו של משה: 
<b>ותאמר.</b> על בנה: 
<b>כי חתן דמים אתה לי.</b> אתה היית גורם להיות החתן שלי נרצח עליך, הורג אישי אתה לי:

### passuk 26
<b>וירף.</b> המלאך <b>ממנו.</b> 
<b>אז הבינה שעל המילה בא להרגו: אמרה חתן דמים למולת.</b> חתני היה נרצח על דבר המילה: 
<b>למולת.</b> על דבר המולות שם דבר הוא, והלמ"ד משמשת בלשון על, כמו (שמות יד ג) ואמר פרעה לבני ישראל. ואונקלוס תרגם דמים, על דם המילה: 

>Credit : http://mobile.tora.ws (on your way)
>License : Public Domain