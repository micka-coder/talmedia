
### passuk 1
<b>ויאמר ה' אל משה בא אל פרעה.</b> והתרה בו: 
<b>שתי.</b> שימי, שאשית אני:

### passuk 2
<b>התעללתי.</b> שחקתי, כמו (במדבר כב כט) כי התעללת בי, (שמואל א' ו ו) הלוא כאשר התעולל בהם, האמור במצרים ואינו לשון פועל ומעללים, שאם כן היה לו לכתוב עוללתי, כמו (איכה א כב) ועולל למו כאשר עוללת לי, (שם כב) אשר עולל לי: 
<b>ולמען תספר.</b> בתורה להודיע לדורות: 

### passuk 3
<b>לענת.</b> כתרגומו לאתכנעא, והוא מגזרת עני, מאנת להיות עני ושפל מפני:

### passuk 4

### passuk 5
<b>את עין הארץ.</b> את מראה הארץ: 
<b>ולא יוכל וגו'.</b> הרואה לראות את הארץ, ולשון קצרה דבר:

### passuk 6

### passuk 7
<b>הטרם תדע.</b> העוד לא ידעת כי אבדה מצרים:

### passuk 8
<b>ויושב.</b> הושבו על ידי שליח ששלחו אחריהם והשיבום אל פרעה:

### passuk 9

### passuk 10
<b>כאשר אשלח אתכם ואת טפכם.</b> אף כי אשלח גם את הצאן ואת הבקר כאשר אמרתם: 
<b>ראו כי רעה נגד פניכם.</b> כתרגומו ומדרש אגדה שמעתי כוכב אחד יש ששמו רעה. אמר להם פרעה רואה אני באיצטגנינות שלי אותו כוכב עולה לקראתכם במדבר, והוא סימן דם והריגה וכשחטאו ישראל בעגל ובקש הקדוש ברוך הוא להרגם אמר משה בתפלתו (שמות לב יב) למה יאמרו מצרים לאמר ברעה הוציאם, זו היא שאמר להם ראו כי רעה נגד פניכם, מיד (שם יד) וינחם ה' על הרעה והפך את הדם לדם מילה, שמל יהושע אותם, וזהו שנאמר (יהושע ה ט) היום גלותי את חרפת מצרים מעליכם שהיו אומרים לכם דם אנו רואין עליכם במדבר:

### passuk 11
<b>לא כן.</b> כאשר אמרתם להוליך הטף עמכם אלא לכו נא הגברים ועבדו את ה': 
<b>כי אתה אתם מבקשים.</b> כי אותה בקשתם עד הנה (שמות ה ח) נזבחה לאלהינו, ואין דרך הטף לזבוח: 
<b>ויגרש אתם.</b> הרי זה לשון קצר ולא פרש מי המגרש:

### passuk 12
<b>בארבה.</b> בשביל מכת הארבה:

### passuk 13
<b>ורוח הקדים.</b> רוח מזרחית נשא את הארבה, לפי שבא כנגדו שמצרים בדרומית מערבית היתה, כמו שמפורש במקום אחר:

### passuk 14
<b>ואחריו לא יהיה כן.</b> ואותו שהיה בימי יואל, שנאמר (יואל ב ב) כמוהו לא נהיה מן העולם, למדנו שהיה כבד משל משה כי אותו של יואל היה על ידי מינין הרבה, שהיו יחד ארבה ילק חסיל גזם, אבל של משה לא היה אלא של מין אחד, וכמוהו לא היה ולא יהיה:

### passuk 15
<b>כל ירק.</b> עלה ירוק וירדור"א בלעז:

### passuk 16

### passuk 17

### passuk 18

### passuk 19
<b>רוח ים.</b> רוח מערבי: 
<b>ימה סוף.</b> אומר אני שים סוף היה מקצתו במערב כנגד כל רוח דרומית וגם במזרח של ארץ ישראל, לפיכך רוח ים תקעו לארבה בימה סוף כנגדו וכן מצינו לענין תחומין שהוא פונה לצד מזרח, שנאמר (שמות כג לא) מים סוף ועד ים פלשתים, ממזרח למערב, שים פלשתים במערב היה, שנאמר בפלשתים (צפניה ב ה) יושבי חבל הים גוי כרתים: 
<b>לא נשאר ארבה אחד.</b> אף המלוחים שמלחו מהם:

### passuk 20

### passuk 21
<b>וימש חשך.</b> ויחשיך עליהם חשך יותר מחשכו של לילה, וחשך של לילה יאמיש ויחשיך עוד: 
<b>וימש.</b> כמו ויאמש יש לנו תיבות הרבה חסרות אל"ף לפי שאין הברת האל"ף נכרת כל כך אין הכתוב מקפיד על חסרונה, כגון (ישע' יג כ) ולא יהל שם ערבי, כמו לא יאהל, לא יטה אהלו וכן (שמואל ב כב מ) ותזרני חיל, כמו ותאזרני. ואונקלוס תרגם לשון הסרה, כמו (שמות יג כב) לא ימיש בתר דיעדי קבל ליליא, כשיגיע סמוך לאור היום. אבל אין הדבר מישב על הוי"ו של וימש, לפי שהוא כתוב אחר ויהי חשך. ומדרש אגדה פותרו לשון (דברים כח כט) ממשש בצהרים, שהיה כפול ומכפל ועב עד שהיה בו ממש:

### passuk 22
<b>שלשת ימים.</b> שלוש של ימים טירציינ"א בלעז וכן שבעת ימים בכל מקום שטיינ"א של ימים כד 
<b>ויהי חשך אפלה וכו' שלשת ימים וגו'.</b> חשך של אופל שלא ראו איש את אחיו אותן שלשת ימים ועוד שלשת ימים אחרים חשך מכפל על זה, שלא קמו איש מתחתיו. יושב אין יכול לעמוד, ועומד אין יכול לישב. ולמה הביא עליהם חשך, שהיו בישראל באותו הדור רשעים, ולא היו רוצים לצאת, ומתו בשלשת ימי אפלה כדי שלא יראו מצרים במפלתם ויאמרו אף הן לוקין כמונו. ועוד שחפשו ישראל וראו את כליהם, וכשיצאו והיו שואלין מהן והיו אומרים אין בידינו כלום אמר לו אני ראיתיו בביתך ובמקום פלוני הוא:

### passuk 23

### passuk 24
<b>יצג.</b> יהא מצג במקומו: 

### passuk 25
<b>גם אתה תתן.</b> לא דיך שמקננו ילך עמנו, אלא גם משלך תתן:

### passuk 26
<b>פרסה.</b> פרסת רגל פלנט"א בלעז: 
<b>לא נדע מה נעבד.</b> כמה תכבד העבודה שמא ישאל ממנו יותר ממה שיש בידינו:

### passuk 27

### passuk 28

### passuk 29
<b>כן דברת.</b> יפה דברת ובזמנו דברת, אמת שלא אוסיף עוד ראות פניך:

>Credit : http://mobile.tora.ws (on your way)
>License : Public Domain