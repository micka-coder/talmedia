
### passuk 1

### passuk 2
<b>ויצאו זקניך.</b> מיחדים שבזקניך, אלו סנהדרי גדולה: 
<b>ומדדו.</b> ממקום שהחלל שוכב: 
<b>אל הערים אשר סביבת החלל.</b> לכל צד לידע איזו קרובה:

### passuk 3

### passuk 4
<b>אל נחל איתן.</b> קשה, שלא נעבד: 
<b>וערפו.</b> קוצץ ערפה בקופיץ אמר הקדוש ברוך הוא תבא עגלה בת שנתה שלא עשתה פרות ותערף במקום שאינו עושה פרות, לכפר על הריגתו של זה שלא הניחוהו לעשות פרות:

### passuk 5

### passuk 6

### passuk 7
<b>ידינו לא שפכה.</b> וכי עלתה על לב שזקני בית דין שופכי דמים הם, אלא לא ראינוהו ופטרנוהו בלא מזונות ובלא לויה והכהנים אומרים כפר לעמך ישראל:

### passuk 8
<b>ונכפר להם הדם.</b> הכתוב מבשרם שמשעשו כן, יכפר להם העון:

### passuk 9
<b>ואתה תבער.</b> מגיד שאם נמצא ההורג אחר שנתערפה העגלה הרי זה יהרג, והוא הישר בעיני ה':

### passuk 10
<b>כי תצא למלחמה.</b> במלחמת הרשות הכתוב מדבר, שבמלחמת ארץ ישראל אין לומר ושבית שביו, שהרי כבר נאמר (לעיל כ, טז) לא תחיה כל נשמה: 
<b>ושבית שביו.</b> לרבות כנענים שבתוכה ואף על פי שהם משבעה אמות:

### passuk 11
<b>אשת.</b> אפלו אשת איש: 
<b>ולקחת לך לאשה.</b> לא דברה תורה אלא כנגד יצר הרע שאם אין הקדוש ברוך הוא מתירה, ישאנה באסור. אבל אם נשאה, סופו להיות שונאה, שנאמר אחריו (פסוק טו) כי תהיין לאיש וגו' וסופו להוליד ממנה בן סורר ומורה, לכך נסמכו פרשיות הללו:

### passuk 12
<b>ועשתה את צפרניה.</b> תגדלם כדי שתתנול:

### passuk 13
<b>והסירה את שמלת שביה.</b> לפי שהם נאים, שהגוים בנותיהם מתקשטות במלחמה בשביל להזנות אחרים עמהם: 
<b>וישבה בביתך.</b> בבית שמשתמש בו, נכנס ונתקל בה, יוצא ונתקל בה, רואה בבכייתה, רואה בנוולה, כדי שתתגנה עליו: 
<b>ובכתה את אביה.</b> כל כך למה, כדי שתהא בת ישראל שמחה וזו עצבה, בת ישראל מתקשטת וזו מתנולת:

### passuk 14
<b>והיה אם לא חפצת בה.</b> הכתוב מבשרך שסופך לשנאותה: 
<b>לא תתעמר בה.</b> לא תשתמש בה, בלשון פרסי קורין לעבדות ושמוש, עימראה מיסודו של רבי משה הדרשן למדתי כן:

### passuk 15

### passuk 16

### passuk 17
<b>פי שנים.</b> כנגד שני אחים: 
<b>בכל אשר ימצא לו.</b> מכאן שאין הבכור נוטל פי שנים בראוי לבא לאחר מיתת האב, כבמחזק:

### passuk 18
<b>סורר.</b> סר מן הדרך: 
<b>ומורה.</b> מסרב בדברי אביו, לשון ממרים: 
<b>ויסרו אותו.</b> מתרין בו בפני שלשה ומלקין אותו בן סורר ומורה אינו חיב, עד שיגנוב ויאכל תרטימר בשר וישתה חצי לוג יין. שנאמר (פסוק כ) זולל וסבא, ונאמר (משלי כג, כ) אל תהי בסובאי יין בזוללי בשר למו. ובן סורר ומורה נהרג על שם סופו, הגיעה תורה לסוף דעתו, סוף שמכלה ממון אביו ומבקש למודו ואינו מוצא, ועומד בפרשת דרכים ומלסטם את הבריות, אמרה תורה ימות זכאי ואל ימות חיב:

### passuk 19

### passuk 20

### passuk 21
<b>וכל ישראל ישמעו ויראו.</b> מכאן שצריך הכרזה בבית דין, פלוני נסקל על שהיה בן סורר ומורה:

### passuk 22
<b>וכי יהיה באיש חטא משפט מות.</b> סמיכות הפרשיות מגיד, שאם חסים עליו אביו ואמו, סוף שיצא לתרבות רעה ויעבור עברות ויתחיב מיתה בבית דין: 
<b>ותלית אתו על עץ.</b> רבותינו אמרו, כל הנסקלין, נתלין, שנאמר (פסוק כג) כי קללת אלהים תלוי והמברך ה', בסקילה:

### passuk 23
<b>כי קללת אלהים תלוי.</b> זלזולו של מלך הוא, שאדם עשוי בדמות דיקנו וישראל הם בניו משל לשני אחים תאומים שהיו דומין זה לזה, אחד נעשה מלך, ואחד נתפס ללסטיות ונתלה, כל הרואה אותו אומר המלך תלוי. כל קללה שבמקרא לשון הקל וזלזול, כמו (מלכ' א' ב, ח) והוא קללני קללה נמרצת:

>Credit : http://mobile.tora.ws (on your way)
>License : Public Domain