
### passuk 1
<b>בעת ההוא.</b> לסוף ארבעים יום נתרצה לי ואמר לי פסל לך, ואחר כך ועשית לך ארון עץ, ואני עשיתי ארון תחלה, שכשאבוא והלחות בידי היכן אתנם ולא זה הוא הארון שעשה בצלאל, שהרי משכן לא נתעסקו בו עד לאחר יום הכפורים, כי ברדתו מן ההר צוה להם על מלאכת המשכן, ובצלאל עשה משכן תחלה ואחר כך ארון וכלים, נמצא זה ארון אחר היה. וזהו שהיה יוצא עמהם למלחמה. ואותו שעשה בצלאל לא יצא למלחמה אלא בימי עלי, ונענשו עליו ונשבה:

### passuk 2

### passuk 3

### passuk 4

### passuk 5

### passuk 6
<b>ובני ישראל נסעו מבארות בני יעקן מוסרה.</b> מה ענין זה לכאן ועוד, וכי מבארות בני יעקן נסעו למוסרה, והלא ממוסרות באו לבני יעקן, שנאמר (במדבר לג, לא) ויסעו ממוסרות וגו'. ועוד, שם מת אהרן, והלא בהר ההר מת, צא וחשוב ותמצא שמונה מסעות ממוסרה להר ההר. אלא, אף זו מן התוכחה, ועוד זאת עשיתם כשמת אהרן בהר ההר לסוף ארבעים שנה ונסתלקו ענני כבוד, יראתם לכם ממלחמת מלך ערד ונתתם ראש לחזור למצרים, וחזרתם לאחוריכם שמונה מסעות עד בני יעקן ומשם למוסרה, שם נלחמו בכם בני לוי והרגו מכם ואתם מהם, עד שהחזירו אתכם בדרך חזרתכם, ומשם חזרתם הגדגדה הוא חור הגדגד:

### passuk 7
<b>ומן הגדגדה וגו'.</b> ובמוסרה עשיתם אבל כבד על מיתתו של אהרן שגרמה לכם זאת, ונדמה לכם כאלו מת שם וסמך משה תוכחה זו לשבירת הלוחות, לומר שקשה מיתתן של צדיקים לפני הקדוש ברוך הוא, כיום שנשתברו בו הלוחות. ולהודיעך שהקשה לו מה שאמרו (במד' יד, ד) נתנה ראש לפרוש ממנו, כיום שעשו בו את העגל:

### passuk 8
<b>בעת ההוא הבדיל ה' וגו'.</b> מוסב לענין הראשון: 
<b>בעת ההוא.</b> בשנה הראשונה לצאתכם ממצרים וטעיתם בעגל ובני לוי לא טעו, הבדילם המקום מכם וסמך מקרא זה לחזרת בני יעקן לומר שאף בזו לא טעו בה בני לוי, אלא עמדו באמונתם: 
<b>לשאת את ארון.</b> הלוים: 
<b>לעמד לפני ה' לשרתו ולברך בשמו.</b> הכהנים, והוא נשיאת כפים:

### passuk 9
<b>על כן לא היה ללוי חלק.</b> לפי שהבדלו לעבודת מזבח ואינן פנויין לחרוש ולזרוע: 
<b>ה' הוא נחלתו.</b> נוטל פרס מזמן מבית המלך:

### passuk 10
<b>ואנכי עמדתי בהר.</b> לקבל הלוחות האחרונות ולפי שלא פרש למעלה כמה עמד בהר בעליה אחרונה זו, חזר והתחיל בה: 
<b>כימים הראשונים.</b> של לוחות הראשונות, מה הם ברצון אף אלו ברצון אבל האמצעיים שעמדתי שם להתפלל עליכם היו בכעס:

### passuk 11
<b>ויאמר ה' אלי וגו'.</b> אף על פי שסרתם מאחריו וטעיתם בעגל, אמר לי (שמות לב, לד) לך נחה את העם:

### passuk 12
<b>ועתה ישראל.</b> אף על פי שעשיתם כל זאת, עודנו רחמיו וחבתו עליכם, ומכל מה שחטאתם לפניו אינו שואל מכם כי אם ליראה וגו': 
<b>כי אם ליראה וגו'.</b> רבותינו דרשו מכאן, הכל בידי שמים חוץ מיראת שמים:

### passuk 13
<b>לשמר את מצות ה'.</b> ואף היא לא לחנם, אלא לטוב לך, שתקבלו שכר:

### passuk 14
<b>הן לה' אלהיך.</b> הכל, ואף על פי כן רק באבותיך חשק ה' מן הכל:

### passuk 15
<b>בכם.</b> כמו שאתם רואים אתכם חשוקים מכל העמים היום הזה:

### passuk 16
<b>ערלת לבבכם.</b> אוטם לבבכם וכסויו:

### passuk 17
<b>ואדני האדנים.</b> לא יוכל שום אדון להציל אתכם מידו: 
<b>לא ישא פנים.</b> אם תפרקו עלו: 
<b>ולא יקח שחד.</b> לפיסו בממון:

### passuk 18
<b>עשה משפט יתום ואלמנה.</b> הרי גבורה, ואצל גבורתו אתה מוצא ענותנותו: 
<b>ואהב גר לתת לו לחם ושמלה.</b> ודבר חשוב הוא זה, שכל עצמו של יעקב אבינו על זה נתפלל, (בראשית כח, כ) ונתן לי לחם לאכל ובגד ללבש:

### passuk 19
<b>כי גרים הייתם.</b> מום שבך אל תאמר לחברך:

### passuk 20
<b>את ה' אלהיך תירא.</b> ותעבוד לו ותדבק בו, ולאחר שיהיו בך כל המדות הללו, אז בשמו תשבע:

>Credit : http://mobile.tora.ws (on your way)
>License : Public Domain