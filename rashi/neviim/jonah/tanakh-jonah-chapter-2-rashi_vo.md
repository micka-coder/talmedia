
### passuk 1
<b>דג גדול.</b> זכר היה והיה עומד בריוח ולא נתן לב להתפלל רמז הקב"ה לדג והקיאו לתוך פיה של נקבה שהיתה מלאה עוברי' והיה שם בדוחק ויתפלל שם שנאמר ממעי הדגה: (<b>וימן ה׳.</b> אותן ט״ז יום שחסרו ישראל מן המן שלא אכלו מ׳ שנים שלימים המן זה לקח הקב״ה ופירנס את הדג שלא יעוכל יונה במעיו וגם יונה אכל בתוכו מזה המן לכן נאמר וימן אותיות י״ו מ״ן וכן וימ״ן קיקיון שהיה אוכל ד' עומרים לכן נאמר ד' פעמים וימן ובלשון יון נקרא מן קיקא ועל זה נאמר קי״ק יו״ן. סוד מישרים):

### passuk 2
(<b>ה' אלהיו</b> שיתף דין ורחמים זכות אברהם ויצחק: <b>ממעי הדגה</b> זה יעקב, סוד מישרים:)

### passuk 3
<b>מבטן שאול שועתי.</b> מבטן הדג שהוא כשאול לי:

### passuk 4
<b>כל משבריך וגליך.</b> כל נחשולוהי דימא על שם שהנחשול משבר ומפרק את הים:

### passuk 5
<b>ואני אמרתי.</b> כשהשליכוני אל הים הנני מת ונגרשתי מנגד עיניך:
<b>אך.</b> ראיתי שקיימתני כל אלו הימים ידעתי כי אוסיף להביט אל היכל קדשך:

### passuk 6
<b>סוף חבוש לראשי.</b> ימא דסוף תלי לעיל מן רישי, שהראהו הקב"ה ים סוף ואיך עברו ישראל בתוכו שהיו שתי עיני הדגה כמין שתי חלונות ומסתכל ורואה כל מה שבים:

### passuk 7
<b>לקצבי הרים ירדתי.</b> לסוף מדת ההרים הקבועים על התהום ירדתי:
<b>אני אמרתי הארץ בריחיה בעדי.</b> כנגדי למעלה ממני סגור ולא אצא לעולם, בעדי כמו (מלכים ב ד׳:ד׳) וסגרת הדלת בעדך וכן כל בעד שבמקרא עור בעד עור (איוב א) אבר כנגד אבר: 
<b>לעולם.</b> מוסב על מה שאמר למעלה ואני אמרתי נגרשתי ואני אמרתי הארץ בריחיה סגורים בעדי לעולם:
<b>ותעל משחת חיי.</b> אבל כבר ראיתי כאן גיהנם ומשם העליתני והנני עתה כנגד תחת ההיכל שבירושלים כענין שנאמר אך אוסיף להביט אל היכל קדשך ותבא אליך תפילתי אל היכל קדשך:

### passuk 8
<b>בהתעטף.</b> באשתלהיות וכן בהתעטף נפשם וכן בעטף עולל (איכה ב):

### passuk 9
<b>משמרים הבלי שוא.</b> אותן שעובדים לעכו"ם: 
<b>חסדם יעזובו.</b> יראת הקב"ה שכל חסדם וטובתם מאתו יעזובו אבל אני איני כן אלא בקול תודה אזבחה לך כך תרגם יונתן ופרקי דר' אליעזר דרשו כלפי המלחים שעזבו חסדם שהיו מטיבים לעכו"ם ונתגיירו:

### passuk 10
<b>ישועתה לה'.</b> נדרי שלמים ותודה אשלם לשם ישועות אשר לה', ישועתה כמו לישועתה וכן קומה עזרתה לנו (תהילים מ״ד:כ״ז) לעזרה שלנו:

>Credit : sefaris
>License : CC-BY