
### passuk 1
<b>רחב פי על אויבי.</b> על פנינה:

### passuk 2
<b>ואין צור כאלהינו.</b> אין צייר כאלהינו, הצר צורה בתוך צורה:

### passuk 3
<b>אל תרבו תדברו.</b> כל גסי הרוח אשר שעתם מצלחת, ובשביל פנינה שהיתה מתגאה עליה היא מדברת, לפי פשוטו ולפי דרשו, כתרגומו שתרגם יונתן: 
<b>עתק.</b> דבר חזק דבר אחר: לשון סרה, כמו: (בראשית יב ח) ויעתק משם ההרה, יצא דבר סרה מפיכם: 
<b>כי אל דעות ה'.</b> יודע מה שבלבבכם:
<b>ולו נתכנו עלילות.</b> כל מעשי האדם נמנין לפניו:
<b>נתכנו.</b> לשון מנין, כמו: (שמות ה יח) ותוכן לבנים תתנו:

### passuk 4
<b>קשת גבורים חתים וגו'.</b> כך אומנותו של הקב"ה, מתיש את הגבורים ומחזק את החלשים, משביע את הרעבים ומרעיב את השבעים:

### passuk 5
<b>שבעים בלחם.</b> ולא צריכים להיות נשכרים לשום מלאכה, מרעיבם, ונשכרו בלחם פרנסתם: 
<b>ורעבים.</b> שהיו טורחים ויגעים על מזונות:
<b>חדלו.</b> מטרחם:
<b>עד עקרה ילדה שבעה ורבת בנים וגו'.</b> ובעוד שהעקרה יולדת שבעה בנים, רבת בנים אמללה וקוברת בניה חנה ילדה שבעה, שנאמר (להלן פסוק כא) כי פקד ה' את חנה ותהר ותלד שלשה בנים ושתי בנות, וכשחנה יולדת אחד, פנינה קוברת שנים, ועשרה בנים היו לה, שנאמר (לעיל א ח): הלא אנכי טוב לך מעשרה בנים, של פנינה, כשילדה חנה ארבעה, קברה פנינה שמונה, וכשנתעברה וילדה ולד חמישי, נשתטחה פנינה לרגליה ובקשה רחמים וחיו ונקראו על שמה, אלו דברי רבי נחמיה. רבי יהודה אומר: בני בנים הרי הן כבנים. ויש אומרים: שבעה, בגימטריא כמנין שמואל:

### passuk 6

### passuk 7

### passuk 8

### passuk 9
<b>חסידו.</b> חסידו כתיב, חסידיו קרי, בין יחיד בין רבים, וכן יחתו מריביו (פסוק י), מריבו, בין יחיד בין רבים:

### passuk 10
<b>עלו בשמים ירעם.</b> עלו כתיב, אפילו עלו בשמים, מרעים עליהם ומורידם: 
<b>ידין אפסי ארץ.</b> שופטן ומייסרן, יושטיציי"א בלע"ז:

### passuk 11
<b>היה משרת את ה' את פני עלי.</b> מכאן למשמש פני תלמידי חכמים, כמשמש פני השכינה:

### passuk 12

### passuk 13
<b>ומשפט הכהנים.</b> הם קבעו להם חק זה, ולהם לא היה לנחלה כי אם חזה ושוק של שלמים:

### passuk 14
<b>בדוד.</b> סיר:
<b>בקלחת.</b> יורה:
<b>בפרור.</b> מחבת:

### passuk 15

### passuk 16

### passuk 17
<b>כי נאצו.</b> לשון בזיון:

### passuk 18
<b>נער חגור אפוד בד.</b> (תרגום:) כרדוט דבוץ, והוא לשון מעיל, שהרי תרגם יונתן, (שמואל-ב יג יח): 'מעילי', דכי כן תלבשנה בנות המלך הבתולות מעילים, (שמואל-ב יג יח): כרדוטין:

### passuk 19
<b>ומעיל קטן תעשה לו אמו.</b> משנה לשנה:

### passuk 20
<b>וברך עלי.</b> לשון הוה הוא, מברכו היה בכל שנה: 
<b>תחת השאלה אשר שאל.</b> לו בן, ואמר לו ישים ה' לך זרע וגו', יהי רצון שכל בנים שיהו לך, יהו מן הצדקת הזו, והרי זה מקרא מסורס:

### passuk 21

### passuk 22
<b>אשר ישכבן.</b> כמשמעו ורבותינו אמרו (יומא ט ב): מתוך ששהו את קניהן, והם היו ממתינות עד שתראן קניהן קריבין, מעלה עליהם כאלו שכבום:

### passuk 23

### passuk 24
<b>אשר אנכי שומע מעבירים עם ה'.</b> שמועה שעם ה' מעבירים עליכם, לשון ויעבירו (שמות לו ו): קול במחנה, מוציאים עליכם קול שמועה לא טובה:

### passuk 25
<b>ופללו.</b> לשון משפט, כמו (שם כא כב): ונתן בפלילים: 
<b>אלהים.</b> דיין:
<b>כי חפץ ה' להמיתם.</b> שכבר נחתם גזר דין, אבל קודם שנחתם גזר דין, נאמר (יחזקאל יח לב): כי לא אחפוץ במות המת:

### passuk 26

### passuk 27
<b>ויבא איש אלהים.</b> זה אלקנה:
<b>הנגלה נגליתי אל בית אביך.</b> מכאן שנתנבא אהרן במצרים, ומה היא הנבואה, הוא שנאמר (שם כ ז): ואומר אליהם איש שקוצי עיניו השליכו ובגלולי מצרים אל תטמאו: 
<b>הנגלה נגליתי.</b> הידעתם כי הטובה הזאת והגדולה הזאת נתתי לאהרן:

### passuk 28

### passuk 29
<b>אשר צויתי מעון.</b> אשר צויתי במעוני:
<b>להבריאכם מראשית וגו'.</b> הרי זה מקרא מסורס, ותכבד את בניך ממני לעמי, לעיני עמי כבדת את בניך ממני, ומהו הכבוד, להבריאכם מראשית כל מנחת ישראל, קדמה סעודתכם לסעודתי, כמה שנאמר (לעיל פסוק טו): גם בטרם יקטירון את החלב וגו': 
<b>להבריאכם.</b> לשון סעודה, כמו (שמואל-ב יג ה): תבא נא תמר אחותי ותברני לחם: 
<b>לעמי.</b> מוסב על 'ותכבד את בניך ממני', הראיתם לעמי שאתם נכבדים ממני, ובמה הראיתם, 'להבריאכם מראשית מנחתי':

### passuk 30
<b>אמור אמרתי.</b> שני פעמים פסקתי גדולה לבני איתמר, בבני גרשון ובבני מררי נאמר (במדבר ד כח לג), ביד איתמר בן אהרן הכהן, ועלי מבני איתמר היה, זו ראיתי במדרש שמואל ולשון הגון מזה שמעתי: אמור אמרתי ביתך ובית אביך וגו' ; מתחלה נתתי כהונה גדולה לאלעזר הכהן, שנאמר (שם כ כו): והפשט את אהרן את בגדיו וגו', ובימי פלגש שפקרו ישראל ברוב המצות, ומי גרם להם, פנחס וכיוצא בו, שהיה להם לסבב מעיר אל עיר ולהוכיחם, נטלתי הכהונה גדולה מהם ונתתיה לך, שמבני איתמר אתה, ואמרתי יתהלכו לפני עד עולם, שכשפוסקין לו גדולה לאדם, פוסקין לו ולדורותיו עד עולם: 
<b>כי מכבדי אכבד.</b> את בני פנחס, שכבד אותי בשטים (שם פרק כה יא), וכן היתה בימי שלמה, כשנבנה בית המקדש, (מלכים-א ב כז): ויגרש שלמה את אביתר מהיות כהן לה' כדבר ה' אשר דבר אל בית עלי, ונעשה צדוק כהן גדול תחתיו, שהיה מבני פנחס, שכן נתייחסו בדברי הימים (א ו לח): 
<b>ובוזי יקלו.</b> מאליהם, משאסתלק מהם:

### passuk 31
<b>וגדעתי את זרועך.</b> החוזק שיש לכם בביתי, שאתם אומרים ואס לא לקחתי בחזקה:

### passuk 32
<b>והבטת צר מעון.</b> וראית צרתך בצדך בתוך מעוני, כאשה הרואה צרתה עמה בבית: 
<b>בכל אשר ייטיב את ישראל.</b> כשיבנה בית עולמים בימי שלמה, ותהא טובתם של ישראל שלימה, כמה שנאמר שם (מלכים-א ח נו): לא נפל דבר אחד מכל דברו הטוב, (שם ה א) יהודה וישראל רבים כחול אשר על שפת הים וגו'. (שם שם ה) וישב יהודה וישראל לבטח איש תחת גפנו ואיש תחת תאנתו כל ימי שלמה (שם פסוק ה): 
<b>ולא יהיה זקן בביתך.</b> מדה כנגד מדה, אתם אכלתם קדשים לפני זמנן, בטרם יקטירון את החלב, אף אתם תמותון בלא זמן:

### passuk 33
<b>ולאדיב.</b> כמו ולדאיב:
<b>ימותו אנשים.</b> בחורים, אינו דומה אבלו של בחור, לאבלו של תינוק:

### passuk 34
<b>וזה לך האות.</b> שיתקיים הדבר, ביום אחד ימותו שני בניך, והיא תהיה לך אות שיתקיים כל הפורענות שנאמר לך, והבטת צר מעון, וכל מרבית ביתך ימותו אנשים:

### passuk 35
<b>כהן נאמן.</b> הוא צדוק:

### passuk 36
<b>לאגורת כסף.</b> בשביל להשתכר מעה כסף:
<b>לאגורת כסף.</b> ממשקלות: עשרים גרה הוא (שמות ל יג):
<b>ספחני.</b> אספני:

>Credit : sefaris
>License : CC-BY