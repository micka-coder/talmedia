
### passuk 1

### passuk 2
<b>ואני זקנתי ושבתי.</b> אמרו רבותינו: זקנה קפצה עליו, כדאיתא במסכת תענית (ה ב):

### passuk 3
<b>את שור מי לקחתי.</b> לעבודתי:
<b>וחמור מי לקחתי.</b> כשהייתי הולך מעיר לעיר לשפוט אותם על עסקי צרכיהם, הייתי הולך על החמור שלי, והיה לי ליטול משלהם: 
<b>את מי רצותי.</b> כל לשון מרוצה הסמוך לעושק, לשון עשוק ורצוץ הוא, חומס דלים ורוצץ: 
<b>ואעלים עיני בו.</b> כדי להעלים עיני מן המשפט בשביל הממון:
<b>ואשיב לכם.</b> כל מה שתאמרו:

### passuk 4

### passuk 5
<b>ויאמר עד.</b> בת קול יוצאת ואומרת: 'עד', וזה אחד משלשה מקומות שהופיעה רוח הקודש בבית דין של מטה, כדאיתא במסכת מכות (כג ב):

### passuk 6
<b>אשר עשה את משה ואת אהרן.</b> להיות נכונים לשליחותו, להוציא אבותיכם ממצרים:

### passuk 7
<b>ואשפטה אתכם.</b> אתוכח עמכם:

### passuk 8

### passuk 9

### passuk 10

### passuk 11
<b>ירובעל.</b> זה גדעון:
<b>בדן.</b> זה שמשון, שמשבט דן בא: 
<b>ואת יפתח.</b> הרי שלשה קלי עולם, עם שלשה חמורי עולם, משה ואהרן ושמואל, לומר לך, הקל בדורו, כחמור בדורו, כל בית דין המתמנה על הדור, צריך לילך אחריו כאלו הוא אביר שבאבירים:

### passuk 12

### passuk 13

### passuk 14
<b>והיתם גם אתם.</b> ותתקיימו לאורך ימים גם אתם גם המלך:

### passuk 15
<b>והיתה יד ה' בכם ובאבותיכם.</b> כלומר והיתה בכם אחר שהיתה באבותיכם ורבותינו אמרו (יבמות סג ב): בכם ובאבותיכם, חטוטי שכבי, והיא מכת בזיון על המתים:

### passuk 16
<b>התיצבו וראו וגו'.</b> וכשם שעל ידי תפלתי אני יכול לשנות את העתים, כך אם פגעה בכם מלחמה, היה כח בתפלתי לעמוד על האויב, ולא הייתם צריכים לשאול מלך בחיי, ואף על פי שאני זקן:

### passuk 17
<b>הלא קציר חטים היום.</b> והגשמים סימן קללה, וקשה בעיני הקב"ה להביא פורענות חנם, אף על פי כן יש בי כח, ואקרא אל ה' ויתן קולות ומטר: 
<b>ודעו וראו.</b> כי לא הייתם צריכים לשאול מלך לזלזל בי:

### passuk 18

### passuk 19

### passuk 20

### passuk 21

### passuk 22
<b>בעבור שמו הגדול.</b> אשר יצא שמו עליכם שהוא מושיעכם, ולמען לא יתמעט שם גדלו: 
<b>הואיל ה'.</b> נשבע, כמו (לקמן יד כה): ויואל שאול את העם:

### passuk 23
<b>גם אנכי חלילה לי.</b> מאחר שתעשו אתם את שלכם לשוב אל ה', גם אנכי חלילה לי מחדול מהתפלל בעדכם:

>Credit : sefaris
>License : CC-BY