
### passuk 1
<b>היה יקר.</b> היה מנוע, וכן (משלי יז כז): יקר רוח איש תבונה, מנוע דברים, אדם מבין: 
<b>אין חזון נפרץ.</b> (תרגום:) לית נבואה גליא. נפרץ - לשון (בראשית כח יד): ופרצת ימה וקדמה:

### passuk 2

### passuk 3
<b>ושמואל שוכב במקומו.</b> בעזרת הלוים השומרים בית המקדש, וכן תרגם יונתן: ושמואל שכיב בעזרת לואי:
<b>בהיכל ה'</b> אשר שם ארון האלהים.

### passuk 4
<b>ויקרא ה'</b> וקול יצא מהיכל ה' מבית קדשי הקדשים, שקרא שמואל, סוף המקרא העליון מחובר לראש המקרא התחתון, זהו שאמר הכתוב (איוב לז ה): ירעם אל בקולו נפלאות, עלי היה כהן ושומר מבפנים, ושמואל היה לוי ושוכב מבחוץ, וקפץ הקול דרך עלי לשמואל, במסכת תמיד:

### passuk 5

### passuk 6

### passuk 7
<b>טרם ידע את ה'.</b> עדיין לא היה מכיר ענין קול נבואה, כל 'טרם' שבמקרא, לשון 'עדיין לא', כתרגומו: 'עד לא', ואינו לשון 'לפני', וזה יוכיח, ועוד, (שמות ט ל): כי טרם תיראון, מפורש ממנו, וכן (בראשית ב ה): כל שיח השדה טרם יהיה בארץ:

### passuk 8

### passuk 9

### passuk 10
<b>ויאמר שמואל דבר.</b> ולא הזכיר שם מקום כמו שציוהו עלי, אמר שמא קול אחר הוא:

### passuk 11
<b>עושה דבר.</b> היא לקיחת הארון ביד פלשתים:
<b>תצלינה.</b> לשון צלצלים, טנטיני"ר בלע"ז:

### passuk 12
<b>החל וכלה.</b> אותו היום תתחיל גזירתי על בית עלי, שימותו חפני ופנחס, ומכאן ואילך אכלה גזירתי ואשלימה עליהם מדור אל דור, להמיתם אנשים בני שמנה עשרה שנה: 
<b>החל וכלה.</b> אקומיינצ"ט אאישפליימנ"ט בלע"ז:

### passuk 13
<b>כי מקללים להם בניו.</b> מקללים 'לי' היה לו לומר, אלא שכנה הכתוב: 
<b>מקללים.</b> מקילים, וכן כל קללה, לשון קלות ובזיון הוא: 
<b>ולא כהה.</b> לא הכהה פניהם להעבירם מגדולתן:

### passuk 14

### passuk 15

### passuk 16

### passuk 17
<b>כה יעשה לך.</b> כאותה קללה עצמה, שלא יהיה לך בנים הגונים, וכן עלתה בו, ואף על פי שהגיד לו ולא כחד, מכאן אמרו (מכות יא א): קללת חכם אפילו על תנאי היא באה:

### passuk 18
<b>ה' הוא.</b> אדון הוא, והכל שלו:

### passuk 19

### passuk 20

### passuk 21
<b>כי נגלה ה' אל שמואל.</b> לפי שאמר למעלה ודבר ה' היה יקר בימים ההם, אמר כאן כי מעתה בשביל שמואל, נגלה ושנה והרגיל להגלות:

>Credit : sefaris
>License : CC-BY