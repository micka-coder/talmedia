
### passuk 1
<b>באפס דמים.</b> כך שם המקום:

### passuk 2

### passuk 3

### passuk 4
<b>איש הבנים.</b> גבור ליצא ממערכתו, לעמוד בין שתי המערכות:

### passuk 5
<b>ושריון קשקשים.</b> כמין קשקשות דגים עשוין מברזל, נופלים על גב השריון [ ס"א נקבי השריון ], קשקשת לכל נקב:

### passuk 6
<b>ומצחת נחשת.</b> כמין יד ברזל היוצא מן הכובע כנגד החוטים, שקורין נש"ל בלע"ז, והיתה מגעת לו עד רגליו: 
<b>וכידון נחשת.</b> תרגם יונתן: ומסחפא דנחשא נפיק מן קולסא ומטל בין כתפוהי. פירוש: כמין חנית נחשת בולטת מן הכובע, ונמשכת בין כתפיו, להגן על צוארו מן החרב:

### passuk 7
<b>כמנור אורגים.</b> תרגם יונתן כאכסן דגרדאין, אינשובל"א בלע"ז: 
<b>שש מאות שקלים.</b> כל השקלים האמורים בנביאים, מנים:

### passuk 8
<b>למה תצאו.</b> כולכם לערוך מלחמה, ילחם אחד כנגדי בשביל כולכם, ובתנאי שהוא מפורש: אם יוכל להלחם אתי וגו': 
<b>הלא אנכי הפלשתי.</b> איני לא שר מאה ולא שר אלף, אלא פלשתי כאחד מן האחרים, ואף על פי שנלחמתי להם כמה מלחמות, אני הרגתי חפני ופנחס, ושביתי את הארון, ואתם נעשיתם עבדים לשאול, ולא הושיע אתכם מימיו בגבורתו: 
<b>ברו לכם.</b> בררו לכם:
<b>איש.</b> את שאול, וירד אלי:

### passuk 9

### passuk 10

### passuk 11

### passuk 12
<b>אפרתי.</b> בית לחם יושבת בארץ אפרת:
<b>ולו שמנה בנים.</b> ומה שכתוב (בדברי הימים א ב טו): 'אוצם הששי דוד השביעי' ולא כתב יותר, יש לומר שאחד מת בלא בנים, ולפיכך לא כתבו שם: 
<b>באנשים.</b> נמנה בכנסיות החשובים:

### passuk 13

### passuk 14
<b>ודוד הוא הקטן.</b> שהיה בבית שאול מקודם לכן לנגן לפניו:

### passuk 15
<b>ודוד הולך.</b> היה הולך ושב תמיד מאצל שאול לבית אביו:

### passuk 16
<b>השכם והערב.</b> אמרו רבותינו (סוטה מב ב): כדי לבטלם מקריאת שמע:

### passuk 17

### passuk 18
<b>חריצי החלב.</b> (תרגום:) גובנין דחלבא:
<b>לשר האלף.</b> אני אומר: לשר של אותו אלף שאחיו (ס"א שאני) ממנו, שלכל השבטים היו שרי אלפים לפי אלפיהם, ואני שמעתי: לשר האלף זה יהונתן, שאמר עליו (לעיל יג ב): ואלף היו עם יונתן בגבעת בנימין: 
<b>ואת ערובתם תקח.</b> ואת ערובת הצלתם ושלומם, תקח באזניך ובלבבך, ותגד לי וכן תרגם יונתן: וית טיביהון תייתי: 
<b>ערובתם.</b> לשון הצלה, כמו (תהלים קיט קכב) ערוב עבדך לטוב, גרנטי"ש בלע"ז ורבותינו אמרו (שבת נו א): גט כריתות יקח מאתם ויביא לנשותיהם, להפריד עירוב שבינו לבינה:

### passuk 19

### passuk 20
<b>המעגלה.</b> סביבות המחנה עושים מעגל, והיוצא חוץ, לפנים או לאחור, מתחייב לפנים, שמא ירוצו עליו בני מערכות האויבים, לאחור, מבקש הוא לנוס:

### passuk 21
<b>ותערוך ישראל.</b> מערכת ישראל:

### passuk 22
<b>שומר הכלים.</b> של בני הצבא:

### passuk 23
<b>ממערות פלשתים.</b> כתיב, רבותינו דרשו (סוטה מב ב): מאה בני אדם הערו בערפה אמו, כשפירשה מאחרי רות ונעמי חמותה:

### passuk 24

### passuk 25
<b>יעשה חפשי.</b> מדברים האמורים במשפטי המלוכה:

### passuk 26
<b>שאל אתה בן מי זה העלם.</b> למעלה כתיב 'הנער', וכאן כתוב 'העלם', אמר לו: הלכה זו נתעלמה ממך, צא ושאל בבית המדרש, כדאיתא ביבמות (עו ב):

### passuk 27

### passuk 28

### passuk 29

### passuk 30

### passuk 31

### passuk 32

### passuk 33

### passuk 34
<b>ובא הארי ואת הדוב.</b> (תרגום:) ואתא אריא ואף דובא:

### passuk 35

### passuk 36
<b>גם את הארי גם הדוב.</b> הרי אלו רבוין, ארי ושני גוריו, ודוב ושני ילדיו:

### passuk 37
<b>ה' אשר הצילני מיד הארי.</b> יודע אני שלא לחנם נזדמן לי הדבר ההוא, אלא שלעתיד אני בא לידי כיוצא בה לתשועת ישראל, ואסמוך עליה ואצא וזה אחד משני צדיקים שנתן להם רמז, וחשו להשכיל לדבר, דוד ומרדכי, שנאמר (אסתר ב יא): ובכל יום ויום מרדכי מתהלך לפני חצר וגו', אמר: לא לחנם עלתה בצדקת זו שנתפסה במשכב הערל הזה, אלא שעתידה היא לעמוד לישראל ביום צרה:

### passuk 38
<b>את דוד מדיו.</b> נהפכו להיות כמדת דוד משנמשח בשמן המשחה, אף שהיו של שאול שהיה גבוה מכל העם משכמו ומעלה (לעיל ט ב), וכיון שראה שאול כן, הכניס בו עין הרע, והרגיש דוד בדבר:

### passuk 39
<b>ויואל ללכת.</b> תרגם יונתן: ולא אבה למיזל. יש תיבות משמשות לשון וחילופו, כמו (ישעיהו י לג): מסעף פארה ; (תהלים נב ז): ושרשך מארץ חיים: 
<b>כי לא נסה.</b> (תרגום:) ארי לא אליף:
<b>כי לא נסיתי.</b> (תרגום:) ארי לית בהון ניסא, אין שבחו של נס בכך. לשון אחר: ויואל ללכת, רצה ללכת ולנסות, וכאשר ראה שהיו כבדים עליו, הסירם:

### passuk 40
<b>חלוקי אבנים.</b> אבנים דקות וחלקות:
<b>ובילקוט.</b> ובתרמיליה (תרגום:):

### passuk 41

### passuk 42

### passuk 43

### passuk 44
<b>ולבהמת השדה.</b> אין דרך לבהמות לאכול אדם, אמר דוד: כבר נטרפה דעתו של זה, שלי הוא, בא דוד ואמר לו: ונתתי פגר מחנה פלשתים וגו' ולחית הארץ:

### passuk 45

### passuk 46

### passuk 47

### passuk 48

### passuk 49
<b>ויפל על פניו.</b> לא היה לו לפול אלא לאחוריו, שהרי על מצחו הוכה, אלא כדי שלא יצטער דוד לילך ולחתוך את ראשו, שנשתכר דוד עכשיו שתים עשרה אמות וזרתים, שקומתו שש אמות וזרת, נשתכר מלא קומה לאחוריו, ומלא קומה לפניו (במדרש תהלים):

### passuk 50

### passuk 51

### passuk 52

### passuk 53
<b>מדלוק.</b> מרדוף, כמו (בראשית לא לו): דלקת אחרי:

### passuk 54

### passuk 55
<b>בן מי זה הנער.</b> וכי לא היה מכירו, והלא כתיב (לעיל טז כא): ויאהבהו מאד ויהי לו נושא כליו, אלא ראהו מתנהג בטכסיסי מלכות, אמר שאול: אם בא ממשפחת פרץ, מלך יהיה, שהמלך פורץ גדר לעשות לו דרך ואין ממחין בידו, ואם ממשפחת זרח בא, חשוב יהיה. אמר לו דואג: עד שאתה שואל אם בא ממשפחה שיהא הוא הגון למלכות אם לאו, שאל אם ראוי לבא בקהל אם לאו, שהרי מרות המואביה בא. אמר לו אבנר: שנינו עמוני ולא עמונית. אמר לו דואג: אם כן ממזר ולא ממזרת. אמר לו: כאן נאמר (דברים כג ה): על דבר אשר לא קדמו אתכם בלחם ובמים, ואין דרך אשה בכך. אמר לו: היה להם לקדם אנשים לקראת אנשים, ונשים לקראת נשים. נשתתק אבנר, אמר לו שאול: <b>שאל אתה בן מי זה העלם.</b> למעלה כתיב 'הנער', וכאן כתוב 'העלם', אמר לו: הלכה זו נתעלמה ממך, צא ושאל בבית המדרש, כדאיתא ביבמות (עו ב):

>Credit : sefaris
>License : CC-BY