
### passuk 1
<b>מעבר הלז</b> כל 'הלז' ו'לזה' שבמקרא, אינו לשון הזה, אלא לשון דבר שכנגדו, והוא מראהו באצבע, ובלע"ז אינו לשון ציש"ט בלע"ז, אלא ציי"ל בלע"ז: 
<b>מעבר הלז.</b> גי שני ההרים:

### passuk 2
<b>בקצה הגבעה.</b> בסוף הגבעה:

### passuk 3
<b>נשא אפוד.</b> אורים ותומים:

### passuk 4
<b>ובין המעברות אשר בקש יונתן לעבור.</b> כן היה עשוי, שן הסלע היה מהעבר מזה לבין המעברות מזה, ושן הסלע לבין המעברות מזה הגיא הוא קרוי בין המעברות, והיה לו סלע מכאן, וסלע מכאן, זה בעברו מזה, וזה בעברו מזה, והגיא בין שני העברים, אותו הגיא בקש יונתן לעבור: 
<b>שן הסלע.</b> שם שן האחד 'בוצץ', ושם השני 'סנה':

### passuk 5
<b>מצוק מצפון.</b> משופע ועולה מצד צפון אל מכמש:
<b>מול גבע.</b> שממנה יצא יהונתן:

### passuk 6

### passuk 7

### passuk 8

### passuk 9
<b>דמו.</b> המתינו, כמו (יהושע י יב): שמש בגבעון דום ; וכן (תהלים לז ז): דום לה', אם כה יאמרו: דומו ונעלה אליכם, שעתם מצלחת ולבם רם עליהם:

### passuk 10
<b>ואם כה יאמרו עלו עלינו.</b> פחד הקב"ה בלבם, ויראים לזוז ממקומם:

### passuk 11

### passuk 12
<b>ויענו.</b> לשון הרמת קול:

### passuk 13
<b>על ידיו ועל רגליו.</b> כלומר בכל כח ומרוצה:

### passuk 14
<b>כבחצי מענה צמד שדה.</b> בתוך שיעור מדת קרקע, מלא חצי מענה של מחרישת צמד בקר החורשת בשדה: 
<b>מענה.</b> הוא תלם המחרישה, שקורין ריי"א בלע"ז, וגבורה גדולה היא זו, שהיו קרובים זה לזה, ונכונים לעזור זה את זה:

### passuk 15

### passuk 16
<b>הצופים לשאול.</b> הצופים אשר היו לשאול בגבעת בנימן, צופים ; אישקאגט"ש בלע"ז: 
<b>והנה ההמון.</b> של פלשתים, נמוג ממקומו וילך, וקרב הלום לצד ישראל: 
<b>נמוג.</b> כמו (בראשית ד יב): נד ונע:

### passuk 17
<b>פקדו.</b> לשון פקידה, כמו (איוב ז יח): ותפקדנו לבקרים:

### passuk 18
<b>הגישה ארון האלהים.</b> אורים ותומים:
<b>כי היה ארון האלהים ביום ההוא.</b> המקרא חסר תיבה אחת, כי היה ארון האלהים שם ביום ההוא:

### passuk 19

### passuk 20

### passuk 21
<b>והעברים היו לפלשתים.</b> בעזרתם, מחמת יראה מתמול שלשום, והיום נהפכו גם המה עם חבריהם, להיות בעזרת אחיהם:

### passuk 22

### passuk 23

### passuk 24
<b>נגש ביום ההוא.</b> היו אצים ונגושים להלחם בפלשתים:
<b>ויואל.</b> לשון אלה:
<b>אשר יאכל לחם.</b> כל מאכל במשמע, כמו (ירמיהו יא יט): נשחיתה עץ בלחמו:

### passuk 25
<b>ויהי דבש.</b> דבש קנים גדל בארץ ישראל:

### passuk 26
<b>והנה הלך דבש.</b> שהיה נוטף מן הקנים:

### passuk 27
<b>ביערת הדבש.</b> בקנה הדבש, כמו (שמות ב ג): ותשם בסוף, דמתרגמינן: ושויתיה ביערא. ו'סוף' הם קנים של אגם, וכן (שיר השירים ה א): אכלתי יערי עם דבשי. ובלשון ישמעאל קורין לאותו דבש סוקר"א בלע"ז, מפי רבי נתן הישמעאלי:

### passuk 28

### passuk 29
<b>עכר אבי את הארץ.</b> בלבל את דעתם ואת ישועתם, כמים עכורים:

### passuk 30
<b>כי עתה לא רבתה מכה.</b> בתמיה:

### passuk 31

### passuk 32
<b>ויעש העם.</b> כמו ויעט העם, לשון עיט (בראשית טו יא): 
<b>צאן ובקר ובני בקר.</b> אומר אני: זה אותו ואת בנו לא תשחטו (ויקרא כב כח), ולכך קראם חוטאים. ורבותינו אמרו בשחיטת קדשים, שהיו מקדישים אותם שלמים, ואוכלים לפני זריקת דם, הוא שאמר: ויאכל העם על הדם, אוכלים קדשים ועדיין דם במזרק:

### passuk 33
<b>גלו אלי.</b> לשון גללו:
<b>היום.</b> מבעוד יום, ולמטה (פסוק לד) נאמר: ויגישו איש שורו בידו הלילה, רבותינו נחלקו בדבר בסוף מסכת זבחים, יש מהן פירשו: כאן בחולין כאן בקדשים. ויש מהן פירשו: כאן בקדשים שהוקדשו ליקרב בבמת נוב גדולה, כאן בקדשים שהוקדשו ליקרב בבמה קטנה, למד על עולת יחיד שכשירה לישחט בלילה: 
<b>אבן גדולה.</b> עשאה במה, לזרוק עליה דם והקטר חלבים:

### passuk 34
<b>פוצו בעם.</b> הכריזו במקומות הרבה, ויהיו המכריזים נפוצים בעם: 
<b>ושחטתם בזה.</b> כאן, במקום שחיטה דבר אחר: סכין בדק להם: 
<b>הלילה.</b> בהמות של חולין נשחטו בלילה, כך מפורש בזבחים (שם):

### passuk 35
<b>אותו החל.</b> אותו המזבח, ראשון למזבחות שבנה שאול:

### passuk 36

### passuk 37

### passuk 38
<b>פנות העם.</b> שרי העם, אבן הפנה היא החשובה:

### passuk 39

### passuk 40
<b>לעבר אחד.</b> להפיל גורל בין כלכם ובינינו:

### passuk 41
<b>הבה תמים.</b> תן גורל אמת:
<b>והעם יצאו.</b> נקיים מן הגורל:

### passuk 42

### passuk 43

### passuk 44

### passuk 45
<b>ויפדו העם.</b> התירו לו לשאול שבועתו:

### passuk 46

### passuk 47

### passuk 48
<b>ויעש חיל.</b> ויאסף חיל:

### passuk 49

### passuk 50
<b>אבינר בן נר.</b> ונר היה דוד שאול, אחיו של קיש, ושניהם בני אביאל, וגם אביאל נקרא נר, בדברי הימים (א ח לג), שהיה מדליק נרות לרבים במבואות האפלים (ויקרא רבה ט ב):

### passuk 51

### passuk 52
<b>וראה שאול.</b> לשון הוה, כשהיה שאול רואה איש גבור חיל, היה אוספו אליו:

>Credit : sefaris
>License : CC-BY