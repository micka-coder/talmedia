
### passuk 1
<b>תקעו שופר.</b> להשמיעם שישובו בתשובה בטרם תבואתם הרעה הזאת:
<b>יום ה'.</b> מה שאמרנו למעלה:

### passuk 2
<b>כשחר פרוש על ההרים.</b> הארבה והגזם נפרשים על ההרים כשחר הנפרש בכל העולם:
<b>כמוהו לא נהיה מן העולם.</b> לבוא כל המינים הללו זה אחר זה אבל מין ארבה לבדו לא היה כמו אותו של מצרים שנאמר ואחריו לא יהיה כן (שמות י׳:י״ד):

### passuk 3
<b>לפניו אכלה אש.</b> משחיתים את הכל כאילו אש אוכלת לפניהם ולהבה מלהטת אחריהם:
<b>כגן עדן.</b> היתה הארץ לפני בואו ואחר שילך הניח את הארץ כמדבר שממה:

### passuk 4
<b>כמראה סוסים מראהו.</b> במרוצתו:

### passuk 5
<b>כקול להב.</b> האוכלת קש משמעת קול:
<b>ערוך מלחמה.</b> לפי שהוא דבוק נקוד חטף סגול:

### passuk 6
<b>קבצו פארור.</b> שחרות כקדירה כמה דאת אמר ובשלו בפרור (מדבר יא) ואלף הכתובה יתירה היא ואינה נקראת:

### passuk 7
<b>ולא יעבטון.</b> אין לו דמיון ופתרונו לפי עניינו לא יעקלון:

### passuk 8
<b>ובעד השלח.</b> כמו בעד החלונים על פני כלי זיין יפלו ויחנו:
<b>ולא יבצעו.</b> ולא יקבלון ממון ויונתן פתר בו לשון שליחות בשביל שליחות של הקב"ה מפילין עצמן ובצע כסף לא לקחו:

### passuk 9
<b>בעיר ישקו.</b> לשון השמעת קול כמו כמשק גבים (ישעיהו ל״ג:ד׳) דוב שוקק (משלי כח) ממשק חרול (צפניה ב׳:ט׳) וי"ת לשון נשק מזדיינין:

### passuk 10
<b>רעשו שמים.</b> בשביל פורענו' הבאה על ישראל רוגזים ורועשים:
<b>אספו נגהם.</b> הכניסו אורן:

### passuk 11
<b>וה' נתן.</b> עליהם קולו במאמר נביאיו לפני שלחו בהם את חילו זה:
<b>כי רב מאד מחנהו.</b> אשר ישלח בכם אם לא תטיבון:

### passuk 12

### passuk 13
<b>ואל בגדיכם.</b> כי איני חש לקריעת בגדיכם ד"א קרעו לבבכם ואל תצטרכו לקרוע בגדיכם מחמת אבל: 
<b>ונחם על הרעה.</b> נהפך למחשבה אחרת:

### passuk 14
<b>מי יודע.</b> שיש בו עון ישוב וניחם:
<b>והשאיר.</b> החסיל והגזם אחריו ברכה ע"י התשובה תבא ברכה בפירות:

### passuk 15

### passuk 16
<b>קבצו זקנים.</b> ממשקלות שלח קבוץ אלי ל' רפי וקל:

### passuk 17
<b>לחרפה.</b> לגדופין:
<b>למשל בם גוים.</b> לשון משל ושנינה:

### passuk 18
<b>ויקנא ה' לארצו.</b> לשון המקנא אתה לי (מדבר יא) נכנסה בלבו צרתה ונלח' במלחמת' ונתעסק בצרכיה ורבותינו פירשו לשון התראה התרה בגובאי על עסקי ארצו:

### passuk 19
<b>חרפה.</b> גדוף שיקראו אתכם חסירי לחם:

### passuk 20
<b>ואת הצפוני.</b> יש לפותרו על חיל הארבה ועליו נופל ל' הדחתיו אל ארץ ציה ושממה ד"א העם הבא מצפון מלכי אשור ורבותינו אומרים זה יצר הרע שצפון בלבבו של אדם: 
<b>הקדמוני.</b> המזרחי ורבותינו שפירשו ביצר הרע דרשו שני הימים הללו במקדש ראשון ובמקדש שני וכן פירשוהו על אשר שם פניו במקדש ראשון ושני והחריבם ולפי התרגום שפירשו על חיל מלך אשור צ"ל פניו (אל) הים הקדמוני מקצת חילו אשלח למזרח ומקצתו למערב: 
<b>צחנתו.</b> באשו יורה עליו שהוא לשון זוהם וטינוף:
<b>כי הגדיל לעשות.</b> ראה שפשט ידו בגדולים:

### passuk 21
<b>אל תיראי אדמה.</b> ארץ ישראל אם תשובי בתשובה:

### passuk 22

### passuk 23
<b>את המורה.</b> את נביאיכם המורים אתכם לשוב אלי כדי לצדק אתכם:
<b>מורה ומלקוש.</b> כמו יורה ומלקוש (דברים י״א:י״ד):
<b>בראשון.</b> בניסן ואע"פ שהיורה היא רביעה ראשונה היורדת על הזרע והוא במרחשון אותה שנה בניסן זרעו כמו שמפורש במסכת תענית שגדלה התבואה באחד עשר יום:

### passuk 24
<b>והשיקו.</b> לשון השמעת קול כשהקילוח יורד מן הגת אל תוך היקב והוא הבור שלפני הגת:

>Credit : sefaris
>License : CC-BY