
### passuk 1
<b>פרות הבשן.</b> נשי השרים והסגנים וי"ת עתירי נכסיא:

### passuk 2
<b>ונשא אתכם בצנות.</b> ויטלון יתכון עממיא על תריסהון:
<b>ואחריתכן בסירות דוגה.</b> ובנתיכון בדוגית ציידין היא ספינה קטנה של ציידי דגים ולפי שקטנה היא קורא לה סיר וקורא לה בלשון משנה דוגית בב"ב, <b>ואחריתכן</b> פי' דונש בן לברט מצינו זרעו של אדם נקראים אחריתו כמו (דניאל י״א:ד׳) ובעמדו תשבר מלכותו ותחץ לד' רוחות השמים ולא לאחריתו כלומר ולא יניח מלכותו לבנו:

### passuk 3
<b>ופרצים תצאנה אשה נגדה.</b> ובפרצי החומה תצאנה שם לנוס:
<b>אשה נגדה.</b> בפרצה שתמצא נגדה כמו ויעלו כל העם איש נגדו (יהושע ו) שירבו פרצות בחומה ולא יהיו צריכות לבקש פתחים:
<b>והשלכתנה ההרמונה.</b> והשלכתן מעליכון הגאוה והשררה שנטלתם ול' ארמי הוא בגמרא (בבא מציעא פ"ג) הרמנא דמלכא הוא ציווי המלך וי"ת ויגלון יתכון להלאה מן טורי חרמיני והם הרי חשך ל' חרב וחרבה:

### passuk 4
<b>באו בית אל וגו'.</b> כאדם האומר לבן בליעל עשה עשה עד שתתמלא סאתך:
(ד-ה) <b>והביאו לבקר זבחיכם.</b> זאת אומרים להם כומרי הבעל עכו"ם וותרנית היא ואינה מחמרת עליכם. התורה אמרה (שמות כג) לא ילין לבקר אבל לעכו"ם <b>והביאו לבקר</b>. תורה אמרה בקדשים קלים ביום זבחכם יאכל ממחרת (ויקרא י״ט:ו׳) ועכו"ם <b>לג' ימים</b> מעשר בהמותיכם. תורה אמרה שאור לא תקטירו (שם ב) ועכו"ם <b>וקטר מחמץ תודה.</b> תורה אמרה לא תאחר לשלמו (דברי' כג) ועכו"ם <b>וקראו נדבות השמיעו</b> הזכירו כל מי שמתנדב ושכח יתן אל לבו ויזכור וי"ת וקטר מחמץ מן אונס כמו אשרו חמוץ (ישעיה א) מכף מעול וחומץ (תהלים עא):

### passuk 5
<b>וקראו נדבות השמיעו.</b> בקול זמר ואמרו שקרבן זה מרוצה ומקובל בנדבה כן ת"י:

### passuk 6
<b>נקיון שנים.</b> אקהיות שנים, ד"א נקיון שנים זהו חוסר אכילת בשר שהוא נכנס בין השנים כמו שנאמ' הבשר עודנו בין שניהם (מדבר יא):

### passuk 7
<b>בעוד שלשה חדשים לקציר.</b> עד הקציר כלומר ג' חדשים לפני הקציר:
<b>חלקה.</b> בקעת שדה קמפנייא בלע"ז: 
<b>תמטר.</b> תהא מקום מטר (תעני' כ) אמר מר שתיהן לקללה זו תרקב וזו תיבש:
<b>וחלקה אשר לא תמטיר עליה.</b> לא תראה נמטרת את עצמה:

### passuk 8

### passuk 9
<b>הרבות גנותיכם.</b> שאתם עוסקי' להרבות גנותיכם:
<b>יאכל הגזם.</b> אכל הגזם:

### passuk 10
<b>בדרך מצרים.</b> כדרך ששלחתי עליכם במדבר בצאתכם ממצרים:
<b>עם שבי סוסיכם.</b> שיהרגו גם הסוסים:
<b>ואעלה באוש מחניכם.</b> ריח פגריכם מבאיש באפכם העליתי אותו:

### passuk 11
<b>כאוד.</b> טיסו"ן בלע"ז כלומר שחורים וחשוכים וקדרים:

### passuk 12
<b>לכן.</b> יען אשר לא שבתם עדי:
<b>כה אעשה לך.</b> ככל הרעות האלה:
<b>עקב.</b> כי אתה שומע מפי נביאי אשר זאת אעשה לך:
<b>הכון לקראת.</b> לשוב מרשעתך:

### passuk 13
<b>מה שיחו.</b> כל מעשיו פורטין לפניו בשעת מיתתו:
<b>עושה שחר.</b> לצדיקים כאור נוגה:
<b>עיפה.</b> הופך נוגהן של רשעים לחשך אפלה כמו (ישעיהו ח׳:כ״ב) והנה צרה וחשכה מעוף צוקה וכן (איוב י׳:כ״ב) ארץ עיפתה תעופה כבקר תהיה (שם יא) חשכך כבקר יהי מאיר:
<b>ודורך על במתי ארץ.</b> משפיל גבוהים וגסי הרוח:

>Credit : sefaris
>License : CC-BY