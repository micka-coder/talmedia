
### passuk 1
<b>הנני שולח מלאכי.</b> לבער את הרשעים:
<b>ומלאך הברית.</b> נוקם נקם ברית:
<b>ופנה דרך.</b> מן הרשעים:
<b>האדון אשר אתם מבקשים.</b> אלהי המשפט:

### passuk 2
<b>ומי מכלכל.</b> ומי יכיל:
<b>ומי העומד.</b> שיוכל לעמוד:
<b>וכבורית מכבסים.</b> כבורית של מכבסים שמעביר את כל הכתם כן יעביר כל הרשעה, <b>בורית</b> עשב הוא שמעביר את הכתם בלע"ז שנייר"א ולשון בורית ידבר המצחצח ומטהר כמו (תהלים ע"ג) לברי לבב:

### passuk 3
<b>וישב מצרף.</b> יפנה מכל עסקיו להיות כצורף המצרף ומטהר כסף:

### passuk 4

### passuk 5

### passuk 6
<b>כי אני ה' לא שניתי.</b> אע"פ שאני מאריך אפי לא שינה דעתי עלי מבראשונה לאהוב את הרע ולשנוא את הטוב: 
<b>ואתם בני יעקב.</b> אע"פ שמתים אתם ברעתכם ולא גביתי מן הרשעי' בחיים: 
<b>לא כליתם.</b> אינכם כלים מלפני והנחתי לי הנפשות לגבות מהם דיני בגיהנם וכן ת"י ואתון דבית יעקב דמאן דמית בעלמא הדין דיניה פסוק כלומר אתם סבורים לומר דיני בטל שאין עוד ליפרע ממנו ורבותינו פירשוהו לא שניתי לא הכיתי את מי ושניתי לו אבל אתכם העמדתי אחר פורענות הרבה וחיצי כלים ואתם אינכם כלים:

### passuk 7

### passuk 8
<b>היקבע אדם.</b> רבותינו דרשו לשון גזילה ולשון ארמי הוא:
<b>המעשר והתרומה.</b> שאתם גוזלים מן הכהנים ומן הלוים היא גזילתי:

### passuk 9
<b>במארה אתם נארים.</b> על עון זה שאני שולח קללה במעשה ידיכם ואעפ"כ אותי אתם קובעים:

### passuk 10
<b>ויהי טרף.</b> יהי מזון מצוי לשמשי:

### passuk 11
<b>וגערתי לכם באוכל.</b> בחסיל וגזם האוכל לכם את תבואת השדה והגפן:

### passuk 12
<b>ארץ חפץ.</b> ארץ שחפצי בה:

### passuk 13

### passuk 14
<b>שוא עבוד אלהים.</b> על חנם נעבדנו כי לא נקבל שכר:
<b>קדורנית.</b> בשפל רוח:

### passuk 15
<b>ועתה אנחנו מאשרים וגו'.</b> אנחנו עבדנוהו ושמרנו משמרתו ועתה רואים אלו הרשעי' מצליחים עד כי מאשרי' אנו אותם על מעשה רשעם:
<b>גם בחנו אלהים.</b> לומר נראה מה יוכל לעשות לנו <b>וימלטו</b> מן הרעה ולא נכשלו:

### passuk 16
<b>אז נדברו וגו'.</b> אני משיב על דבריכם אז בעשות הרשעים רשעם והטובים הלכו קדורני' מפני שנדברו יראי ה' שלא לידבק במעשיהם הרעים ואני לא נשכחו דבריכ' מלפני ואע"פ שאיני ממהר להשיב גמול כי הקשבתי ושמעתי וצויתי לכתוב להם ספר זכרון והיו לי דבריה' מקוימים:

### passuk 17
<b>ליום אשר אני עושה סגולה.</b> אשר אצרתי והנחתי לשלם בו גמולי שם אראה אתכם מה בין צדיק לרשע:
<b>סגולה.</b> אוצר איישטו"י בלע"ז:

### passuk 18

### passuk 19
<b>כי הנה היום בא.</b> יום זה לשון שמש הוא שכך אמרו חכמי' אין גיהנם לעתיד לבא אלא הקב"ה מוציא חמה מנרתיקה ורשעים נדונים בה וצדיקים מתרפאין בה וזהו שנאמ' וזרחה לכם יראי וגו': 
<b>שורש וענף.</b> ברא ובר ברא:

### passuk 20
<b>ופשתם.</b> לשון שומן כמו (ירמיה כ') כי תפושו כעגלה דשה:
<b>מרבק.</b> הנכנסת לרבקה לפטם קופיל"א בלע"ז:

### passuk 21
<b>ועסותם.</b> וכבשתם לשון מיעוך ודומה לו ושם עשו דדי בתוליהון (יחזקאל כ״ג:ג׳):

### passuk 22

### passuk 23

### passuk 24
<b>והשיב לב אבות.</b> להקב"ה: 
<b>על בנים.</b> ע"י בנים יאמר לבנים דרך אהבה ורצון לכו ודברו אל אבותיכם לאחוז בדרכי המקום וכן ולב בנים על אבותם כך שמעתי משמו של ר' מנחם ור"ד במס' עדיות לשום שלום בעולם:

>Credit : sefaris
>License : CC-BY