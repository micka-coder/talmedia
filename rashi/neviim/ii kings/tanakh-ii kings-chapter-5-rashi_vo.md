
### passuk 1
<b>וְנַעֲמָן שַׂר צְבָא.</b> נִסִּים שֶׁנַּעֲשׂוּ עַל יְדֵי אֱלִישָׁע, מְסַדֵּר וְהוֹלֵךְ.
<b>תְּשׁוּעָה לַאֲרָם.</b> הוּא מָשַׁךְ בַּקֶּשֶׁת לְתֻמּוֹ, וְהָרַג אֶת אַחְאָב.

### passuk 2
<b>יָצְאוּ גְדוּדִים.</b> כְּשֶׁהוֹלְכִין מֵאָה אוֹ מָאתַיִם מֵעַצְמָן לִשְׁלֹל כַּאֲשֶׁר יִמְצְאוּן, הוּא קָרוּי גְּדוּד.
<b>נַעֲרָה קְטַנָּה.</b> רִיבָה קְטַנָּה, מֵעִיר נַעֲרוֹן.
<b>וַתְּהִי לִפְנֵי.</b> וַהֲוַת מְשַׁמְּשָׁא קֳדָם אִתַּת נַעֲמָן.

### passuk 3
<b>אַחֲלֵי אֲדֹנִי</b> לִפְנֵי הַנָּבִיא. לְשׁוֹן וַיְחַל משֶׁה, בַּקָּשׁוֹת כָּל הַמִּתְפַּלְּלִים עָלָיו יִהְיוּ, שֶׁיָּבוֹא הַנֵּס לִפְנֵי הַנָּבִיא.
<b>אַחֲלֵי.</b> שוהיידמנ"ס בְּלַעַ"ז, כְּלוֹמַר זוֹ הִיא בַּקָּשָׁה שֶׁהוּא צָרִיךְ לָהּ.

### passuk 4
<b>וַיָּבֹא.</b> נַעֲמָן.
<b>וַיַּגֵּד לַאדֹנָיו.</b> מֶלֶךְ אֲרָם.

### passuk 5
<b>וַיִּקַּח בְּיָדוֹ.</b> מִנְחָה לַנָּבִיא.
<b>וְשֵׁשֶׁת אֲלָפִים זָהָב.</b> זְהוּבִים.

### passuk 6
<b>לֵאמֹר וְעַתָּה כְּבוֹא הַסֵּפֶר הַזֶּה וְגוֹ'.</b> הַסֵּפֶר אָמַר לוֹ, וְעַתָּה כְּבוֹא הַסֵּפֶר הַזֶּה וְגוֹ'.
<b>וַאֲסַפְתּוֹ מִצָּרַעְתּוֹ.</b> 'אֲסֵפָה' בִּמְצֹרָע הִיא לְשׁוֹן רְפוּאָתוֹ, כִּי בְּהִתְרַפּאוֹתוֹ הוּא נֶאֱסָף אֶל תּוֹךְ בְּנֵי אָדָם, וּבְחָלְיוֹ הַכֹּל בְּדֵלִין הֵימֶנּוּ.

### passuk 7
<b>הַאֱלֹהִים אָנִי.</b> הֵ"א נָקוּד פַּתָּ"ח, לְלַמֵּד שֶׁהוּא בִּלְשׁוֹן תְּמִיהָה.
<b>מִתְאַנֶּה.</b> מְבַקֵּשׁ תּוֹאֲנָה לְהִתְגָּרוֹת בִּי.
<b>מִתְאַנֶּה.</b> לְשׁוֹן עֲלִילוֹת דְּבָרִים.

### passuk 8

### passuk 9

### passuk 10

### passuk 11
<b>הִנֵּה אָמַרְתִּי.</b> סָבוּר הָיִיתִי, אֵלַי יֵצֵא הַנָּבִיא וִידַבֵּר עִמִּי וְיִרְאֶה אֶת הַחֹלִי.
<b>וְהֵנִיף יָדוֹ אֶל הַמָּקוֹם.</b> הַצָּרַעַת.

### passuk 12

### passuk 13
<b>אָבִי.</b> כְּמוֹ אֲדוֹנִי.
<b>הֲלוֹא תַעֲשֶׂה.</b> וְכִי לֹא תַעֲשֵׂהוּ, אֲפִלּוּ אָמַר לְךָ דְּבַר טֹרַח.
<b>וְאַף כִּי.</b> קַל וָחֹמֶר שֶׁאָמַר לְךָ דָּבָר קַל, רְחַץ וּטְהָר.

### passuk 14

### passuk 15
<b>בְרָכָה.</b> מִנְחַת שָׁלוֹם שֶל הַקְבָּלַת פָּנִים, שֶׁשּׁוֹאֵל תַּלְמִיד אוֹ עֶבֶד בִּשְׁלוֹם הָרַב, שולד"ו בְּלַעַ"ז.

### passuk 16
<b>אִם אֶקָּח.</b> שֶׁדְּמֵי עֲבוֹדָה זָרָה מְעֹרָבִין בּוֹ.

### passuk 17
<b>וָלֹא.</b> לְשׁוֹן בַּקָּשָׁה, לְשׁוֹן הַלְוַאי.
<b>יֻתַּן נָא.</b> מֵאֲדָמָה זוֹ מֵאֶרֶץ יִשְׂרָאֵל שֶׁהִיא קְדוֹשָׁה, מַשָּׂא שְׁנֵי פְּרָדִים, וְאֶשָּׂאֶנָּה לְעִירִי וְאֶעֱשֶׂה אוֹתָהּ מִזְבֵּחַ.

### passuk 18
<b>בֵית רִמּוֹן.</b> שֵׁם עֲבוֹדָה זָרָה.
<b>וְהִשְׁתַּחֲוֵיתִי.</b> עַל כָּרְחִי, כְּשֶׁשּׁוֹחֶה אֲדוֹנִי וְהוּא נִשְׁעָן עַל יָדִי.

### passuk 19
<b>כִּבְרַת אָרֶץ.</b> שֵׁם מִדָּה שֶל קַרְקַע, כְּמוֹ: צִמְדֵי כֶרֶם, ארפינ"ט בְּלַעַ"ז.

### passuk 20
<b>מְאוּמָה.</b> חָסֵר אָלֶ"ף, לְפִי שֶׁהָיְתָה לְקִיחָה זוֹ לְמוּם.

### passuk 21
<b>וַיִּפֹּל.</b> וְאִתְרְכִין.

### passuk 22

### passuk 23
<b>הוֹאֵל.</b> הִשָּׁבַע שֶׁשְּׁלַחֲךָ.
<b>בִּשְׁנֵי חֲרִטִים.</b> מִינֵי בְּגָדִים וְסוּדָרִין, כְּמוֹ: הַמִּטְפָּחוֹת וְהָחֲרִיטִים, כָּךְ חִבְּרוֹ מְנַחֵם. אֲבָל יוֹנָתָן תִּרְגֵּם זֶה 'פַּלְדָּסִין', וְאֶת שֶׁבְּסֵפֶר יְשַׁעְיָהוּ תִּרְגֵּם 'מְחַכַּיָּא'. וְהַפּוֹתְרִין אוֹמְרִין: בִּשְׁנֵי חֲרִיטֵי, בִּשְׁנֵי כִּיסִין אֲרֻכִּים, פירדיי"ש בְּלַעַ"ז.
<b>אֶל שְׁנֵי נְעָרָיו.</b> שֶׁל נַעֲמָן.
<b>וַיִּשְׂאוּ לְפָנָיו.</b> לִפְנֵי גֵּחֲזִי.

### passuk 24
<b>וַיָּבֹא אֶל הָעֹפֶל.</b> תִּרְגֵּם יוֹנָתָן: לַאֲתַר כָּסֵי.
<b>וַיִּקַּח מִיָּדָם.</b> מִיַּד שְׁנֵי נַעֲרֵי נַעֲמָן.
<b>וַיְשַׁלַּח אֶת הָאֲנָשִׁים.</b> שֶׁלֹּא יִרְאֶה אוֹתָם אֱלִישָׁע.

### passuk 25

### passuk 26
<b>הַעֵת לָקַחַת אֶת הַכֶּסֶף.</b> לְהִתְעַשֵּׁר, וְלָקַחַת מִמֶּנּוּ בְּגָדִים וְזֵיתִים וְגוֹ'.

>Credit : sefaris
>License : CC-BY