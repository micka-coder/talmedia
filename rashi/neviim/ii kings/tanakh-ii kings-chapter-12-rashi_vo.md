
### passuk 1

### passuk 2

### passuk 3
<b>כָּל יָמָיו. אֲשֶׁר הוֹרָהוּ יְהוֹיָדָע.</b> אֲבָל מִשֶּׁמֵּת יְהוֹיָדָע, אָז בָּאוּ שָׂרֵי יְהוּדָה לְהִשְׁתַּחֲוֹת לַמֶּלֶךְ, וַעֲשָׂאוּהוּ אֱלוֹהַּ, אָמְרוּ לוֹ: הַנִּכְנָס לְבֵית קֹדֶשׁ הַקֳּדָשִׁים שָׁעָה אַחַת מְסֻכָּן לָמוּת, וְאַתָּה נֶחְבֵּאתָ בּוֹ שֵׁשׁ שָׁנִים, כְּדַאי אַתָּה לִהְיוֹת אֱלוֹהַּ, אָז שָׁמַע הַמֶּלֶךְ אֲלֵיהֶם.

### passuk 4

### passuk 5
<b>כֶּסֶף עוֹבֵר אִישׁ כֶּסֶף נַפְשׁוֹת עֶרְכּוֹ.</b> שְׁנֵי כְסָפִים יֵשׁ כָּאן, כָּל הָעוֹבֵר עַל הַפְּקֻדִים, כֶּסֶף עוֹבֵר, הוּא כֶּסֶף הַשְּׁקָלִים שֶׁבְּכָל שָׁנָה, הַנֶּאֱמַר בּוֹ: וְאִישׁ שֶׁיִּתְנַדֵּב עֶרְכַּת נַפְשׁוֹ, הָאוֹמֵר עֶרְכִּי עָלַי.
<b>כָּל כֶּסֶף אֲשֶׁר יַעֲלֶה וְגוֹ'.</b> כְּגוֹן הָאוֹמֵר הֲרֵי עָלַי מָנָה לְבֶדֶק הַבַּיִת.

### passuk 6
<b>יִקְחוּ לָהֶם הַכֹּהֲנִים.</b> יִהְיֶה שֶׁלָּהֶם, וְהֵם יְקַבְּלוּ עֲלֵיהֶם לְחַזֵּק אֶת בֶּדֶק הַבַּיִת מִשֶּׁלָּהֶם.
<b>מֵאֵת מַכָּרוֹ.</b> מֵאֵת מַכִּירוֹ הָרָגִיל אֶצְלוֹ.
<b>בֶּדֶק.</b> בְּקִיעָה וְסֶדֶק הַחוֹמָה.

### passuk 7

### passuk 8
<b>וְעַתָּה אַל תִּקְחוּ כֶסֶף.</b> עוֹד, וְאַל תְּחַזְּקוּ הַבַּיִת מִשֶּׁלָּכֶם.
<b>כִּי לְבֶדֶק הַבַּיִת תִּתְּנֻהוּ.</b> אִם יִפְחוֹת יִפְחוֹת, וְאִם יוֹתִיר יוֹתִיר.

### passuk 9

### passuk 10
<b>אֵצֶל הַמִּזְבֵּחַ.</b> בָּעֲזָרָה.
<b>מִיָּמִין בְּבוֹא אִישׁ.</b> מִימִין בִּיאַת הָאֲנָשִׁים.
<b>שֹׁמְרֵי הַסַּף.</b> סִפֵּי הָעֲזָרָה, הַמְמֻנִּים עַל מַפְתְּחוֹת הָעֲזָרָה, שֶׁהֲרֵי תִּרְגְּמוֹ יוֹנָתָן: אֲמַרְכְּלַיָּא. וְהָאֲמַרְכָּלִים שִׁבְעָה הָיוּ, לְשִׁבְעָה שַׁעֲרֵי הָעֲזָרָה, בְּתוֹסֶפְתָּא דִּשְׁקָלִים.

### passuk 11
<b>וַיְהִי.</b> מִיּוֹם אֶל יוֹם. <b>כִּרְאוֹתָם כִּי רַב הַכֶּסֶף בָּאָרוֹן וַיַּעַל סֹפֵר הַמֶּלֶךְ וְגוֹ'.</b>

### passuk 12
<b>וְנָתְנוּ אֶת הַכֶּסֶף הַמְתֻכָּן.</b> הָיוּ נוֹתְנִין אוֹתוֹ הַכֶּסֶף הַמָּנוּי, לְאַחַר שֶׁהוֹצִיאוּ מִן הָאָרוֹן וּשְׁקָלוּהוּ וּמְנָאוּהוּ, הָיוּ נוֹתְנִין אוֹתוֹ עַל יְדֵי הַגִּזְבָּרִין הַמְמֻנִּים עַל עוֹשֵׂי הַמְּלָאכָה.
<b>הַמְתֻכָּן.</b> לְשׁוֹן מִנְיָן, כְּמוֹ: וְתוֹכֵן לְבֵנִים תִּתֵּנוּ.
<b>הַמֻּפְקָדִים.</b> הַמְמֻנִּים.
<b>וַיּוֹצִיאֻהוּ.</b> לְשׁוֹן הוֹצָאָה, לִשְׂכֹּר חָרָשֵׁי הָעֵץ.
<b>וְלַבֹּנִים.</b> הֵם הָאַרְדְּכָלִין חָרָשֵׁי הָאֶבֶן, שֶׁחַבְרֵיהֶם עוֹשִׂים עַל פִּיהֶם רָאשֵׁי הָאֻמָּנוּת.

### passuk 13
<b>וְלַגֹּדְרִים.</b> לְבוֹנֵי הַחוֹמָה, תַּלְמִידֵי אַרְדְּכָלִין.
<b>וּלְחֹצְבֵי הָאֶבֶן.</b> מִן הָהָר.

### passuk 14
<b>סִפּוֹת כֶּסֶף מְזַמְּרוֹת.</b> וְהֵם כְּלֵי שִׁיר.

### passuk 15

### passuk 16
<b>וְלֹא יְחַשְּׁבוּ אֶת הָאֲנָשִׁים.</b> לֹא הָיוּ הָאַמְרְכָּלִין בָּאִין לְחֶשְׁבּוֹן עִם הָאֲנָשִׁים הַגִּזְבָּרִין, אֲשֶׁר יִתְּנוּ הָאַמְרְכָּלִין אֶת הַכֶּסֶף תָּמִיד עַל יָדָם לְתִתּוֹ לְעוֹשֵׂי הַמְּלָאכָה, לְפִי שֶׁלֹּא הָיוּ חֲשׁוּדִים בְּעֵינֵיהֶם, כִּי בֶאֱמוּנָה הֵם עוֹשִׂים.

### passuk 17
<b>כֶּסֶף אָשָׁם וְכֶסֶף חַטָּאוֹת.</b> הַמַּפְרִישׁ מָעוֹת לְחַטָּאתוֹ וְלַאֲשָׁמוֹ, וְלָקַח אֶת הַבְּהֵמָה וְנוֹתַר מִן הַמָּעוֹת.
<b>לֹא יוּבָא בֵּית ה'</b> לְבֶדֶק הַבַּיִת.
<b>לַכֹּהֲנִים יִהְיוּ.</b> וְהֵם לוֹקְחִים מֵהֶם עוֹלוֹת קַיִץ לַמִּזְבֵּחַ, הַבָּשָׂר לְעוֹלָה, וְהָעוֹרוֹת שֶׁלָּהֶם, כָּךְ שָׁנִינוּ בִּתְמוּרָה: זֶה מִדְרָשׁ דָּרַשׁ יְהוֹיָדָע הַכֹּהֵן, כָּל הַבָּא מִמּוֹתַר חַטָּאת וּמִמּוֹתַר אָשָׁם, יִלָּקַח בָּהֶן עוֹלוֹת.

### passuk 18
<b>אָז יַעֲלֶה חֲזָאֵל.</b> אַחַר מוֹת יְהוֹיָדָע, וְעָשָׂה יוֹאָשׁ אֶת עַצְמוֹ אֱלוֹהַּ.

### passuk 19

### passuk 20

### passuk 21
<b>בֵּית מִלֹּא.</b> בְּאוֹתוֹ מָקוֹם.
<b>מִלֹּא.</b> שֵׁם מָקוֹם.
<b>סִלָּא.</b> שֵׁם מָקוֹם.

### passuk 22
<b>וְיוֹזָכָר בֶּן שִׁמְעָת וִיהוֹזָבָד בֶּן שֹׁמֵר.</b> כָּתוּב בְּדִבְרֵי הַיָּמִים: שִׁמְעָת הָעַמּוֹנִית וִיהוֹזָבָד בֶּן שִׁמְרִית הַמּוֹאָבִית, וְלָמָּה פֵּרְשׁוֹ הַכָּתוּב, לְלַמֵּד שֶׁנִּפְרַע מִמֶּנּוּ הַקָּבָּ"ה עַל יְדֵי אֲנָשִׁים כַּיּוֹצֵא בוֹ, יָבוֹאוּ עַמּוֹנִים וּמוֹאָבִים כְּפוּיֵי טוֹבָה, שֶׁכָּפוּ בְּטוֹבָתוֹ שֶל אַבְרָהָם אָבִינוּ שֶׁעָשָׂה לְלוֹט שֶׁנִּלְחַם עִם הַמְּלָכִים לְהַצִּילוֹ, וְהֵם שָׂכְרוּ אֶת בִּלְעָם לְקַלֵּל אֶת בָּנָיו, וְיִפָּרַע מִיּוֹאָשׁ, שֶׁכָּפָה בְּטוֹבָתוֹ שֶל יְהוֹיָדָע, וְהָרַג אֶת זְכַרְיָהוּ בְּנוֹ, כְּמוֹ שֶׁמְּפָרֵשׁ בְּדִבְרֵי הַיָּמִים. וּמִדְרָשׁ זֶה בְּסִפְרִי.

>Credit : sefaris
>License : CC-BY