
### passuk 1

### passuk 2
<b>אסוף אסף.</b> לשון כליון כמו (שופטים יח) ואספת את נפשך דמיכה ואל"ף חסרה בתיבה שנייה שהרי היה לו לכתוב אאסוף אבל יש כאלה הרבה כמו לא יהל שם ערבי (ישעיה יג) שהוא כמו לא יאהל:

### passuk 3
<b>והמכשלות את הרשעים.</b> הם העכו"ם:

### passuk 4
<b>את שאר הבעל.</b> שלא תהא שארית לזכרונו:
<b>הכמרים עם הכהנים.</b> פלחיהון עם כומריהם:

### passuk 5
<b>ואת הנשבעים לה'.</b> וחוזרים ונשבעים במלכם בעכו"ם שלהם עושין עכו"ם עיקר לומר אם אין אתה מאמין בשבועת ה' הריני נשבע לך בעכו"ם:

### passuk 6

### passuk 7
<b>הקדיש קרואיו.</b> זימן חיילותיו ליום מועד:

### passuk 8
<b>מלבוש נכרי.</b> תכשיטי עכו"ם:

### passuk 9
<b>הדולג על המפתן.</b> ת"י דמהלכין בנימוסי פלשתאי, שלא היו דורכים על מפתן דגון שנא' על כן לא ידרכו כהני דגון וגו' (שמואל א ה):

### passuk 10
<b>משער הדגים.</b> ת"י מתרע נוניא ושער היה בירושלים וכך שמו: 
<b>מן המשנה.</b> משער העופות שהוא שני לו:

### passuk 11
<b>יושבי המכתש.</b> נחלא דקדרון שעמוקה כמכתשת זה ת"י. ומדרש אגדה <b>משער הדגים</b> זו עכו הנתונה בחיקו של הים ששם נצודים דגים הרבה: 
<b>מן המשנה.</b> לוד שהיא משנה לירושלים:
<b>מהגבעות.</b> זו צפורי שיושבת בראשי ההרים כצפור:
<b>יושבי המכתש.</b> זו טבריא שעמוקה מכל ארץ ישראל:
<b>כי נדמה כל עם כנען.</b> ת"י ארי אתר כל עמא דדמי עובדיהון לעובדי עמא דארעא דכנען: 
<b>כל נטילי כסף.</b> כל עתירי נכסיא טעוני משא כסף וזהב כמו (משלי כ״ז:ג׳) כובד האבן ונטל החול ל' משא:

### passuk 12
<b>אחפש את ירושלים בנרות.</b> אדקדק בעונותיהם:
<b>הקופאים.</b> הצפים על שמריהם ויצף הברזל (מלכים ב ו׳:ו׳) מתרגמינן וקפא פרזלא:
<b>האומרים בלבבם לא ייטיב ה'.</b> לעושי רצונו:
<b>ולא ירע.</b> לעוברי רצונו:

### passuk 13

### passuk 14
<b>מר צורח שם גבור.</b> הגבור יצרח שם בקול מר:

### passuk 15
<b>יום שואה.</b> לשון שממון:
<b>ומשואה.</b> שממון יותר:

### passuk 16

### passuk 17
<b>והצרותי לאדם.</b> לישראל הקרויים אדם:
<b>ולחומם.</b> בשרם ול' ערבי בשר קורין אל לחם:
<b>כגללים.</b> רעי:

>Credit : sefaris
>License : CC-BY