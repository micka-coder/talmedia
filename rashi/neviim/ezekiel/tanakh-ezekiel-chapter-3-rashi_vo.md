
### passuk 1

### passuk 2

### passuk 3
<b>ואוכלה ותהי בפי וגו'.</b> וקבילתה' והוו פתגמה' בפומי כדבש חלי:

### passuk 4

### passuk 5
<b>עמקי שפה.</b> שיהא להם לשון עמוק שאינך מכיר בו:
<b>אל בית ישראל.</b> כי אל בית ישראל אני שולחך אשר לשונם כלשונך:

### passuk 6
<b>אם לא אליהם שלחתיך וגו'.</b> ל' שבועה היא אם אליהם שלחתיך חי אני אם לא המה ישמעו אליך ומקרא מסורס הוא:

### passuk 7

### passuk 8

### passuk 9
<b>כשמיר.</b> מין תולעת הוא שמראין אותו על האבן והיא נבקעת כנגדו (הג"ה ל"א שמיר ל' סלע חזק ובתרגום ירושלמי הוא תרגום של צור וכן תרגום מצור החלמיש (דברים ח׳:ט״ו) שמיר טנרא ויש משמע שמיר הברזל החזק כי כמו שנקרא הצור החזק שמיר כמו כן נקרא הברזל שמיר בשביל חזקו סא"א):

### passuk 10

### passuk 11
<b>כה אמר אדני.</b> אלהים הנבואה הזאת לאומרה אליכם:
<b>אם ישמעו.</b> או ישמעו או יחדלו אתה אמור אותה אליהם:

### passuk 12
<b>ותשאני רוח.</b> לאחר שגמר דבריו צוה אל הרוח לשאתו אל המקום אשר בני הגולה שם:

### passuk 13
<b>משיקות.</b> נשיקה מקישות זו אל זו ושיר נשמע בהקשתן כמו שאומר למעלה ואשמע את קול כנפיהם:

### passuk 14
<b>ואלך מר.</b> שהיה קשה בעיני לקנתר את בני עמי:
<b>ויד ה' עלי חזקה.</b> אכפו וכחו להוליכני על כרחי:

### passuk 15
<b>תל אביב.</b> לתל אביב שם מקום:
<b>משמים.</b> משתומם אדם משותק מלדבר:

### passuk 16

### passuk 17
<b>צופה נתתיך.</b> למה אתה שותק הלא כצופה שמעמידים על המגדלים לראות אם יבאו גייסות לעיר יתקע בשופר להזהיר את העם שיתכנסו ויתחזקו כן נתתיך להזהירם להשמר מן הפורענות שלא אביאנו עליהם:

### passuk 18

### passuk 19

### passuk 20
<b>ונתתי מכשול לפניו.</b> כשהוא עושה דבריו בהצנע ומראה עצמו כצדיק אני נותן עבירה מפורסמת לפניו כדי לגלות מעשיו וכשאביא רעה עליו לא יהרהרו אחרי:
<b>ולא תזכרנה.</b> צדקותיו פירשו רבותינו בתוהא על הראשונות שמתחרט על הצדקות הראשונות שעשה:

### passuk 21

### passuk 22

### passuk 23
<b>והנה שם כבוד ה' עומד.</b> הקדים על ידו לילך שם מדת ענוה יתירה מה שאין דרך בשר ודם לעשות כן התלמיד ממתין לרב וכאן הרב ממתין לתלמי':

### passuk 24
<b>הסגר בתוך ביתך.</b> להראותם שאינם ראויין לתוכח':

### passuk 25
<b>הנה נתנו עליך עבותים.</b> הוי אסור בביתך כאילו נאסרת בעבותים וכן ת"י הא גזירת פתגמי עליך כאסור גדילן וגו':

### passuk 26

### passuk 27
<b>ובדברי אותך.</b> כשאחפוץ לדבר אתך אשלחך אליהם:
<b>ואמרת אליהם כה אמר אד'.</b> אלהים את כל דברי שליחותי:
<b>השומע ישמע.</b> אין זה מן השליחו' אלא הרוח הקודש אמר לנבי' אתה אמור אליה' שליחותי והם השומע ישמע והחדל יחדל כי ידעתי כי לא כולם ישמעו כי בית מרי המה:

>Credit : sefaris
>License : CC-BY