
### passuk 1
<b>והנה בפתח השער וגו'.</b> הם הם שאמר למעלה אחוריהם אל היכל ה' אלא שלא פירש שם מי היו וכאן פירש את שמות שנים מהם:

### passuk 2

### passuk 3
<b>האומרים לא בקרוב.</b> יבאו דברי הנביאים עלינו:
<b>בנות בתים.</b> אין לחוש להם אלא בנות בתים ושבת בתוכם כי לא נגלה מן העיר הזאת עד מותנו:
<b>היא הסיר ואנחנו הבשר.</b> כשם שאין הבשר יוצא מן הסיר עד גמר בישולו כך לא נצא ממנה עד שנמות:

### passuk 4

### passuk 5
<b>כן אמרתם.</b> ידעתי כי זאת אמרתם שירושלים הסיר ואתם הבשר ואני אומר לכם כי לחללים שנתתם בה היא לסיר שהם נגמרו בה אבל לכם לא תהיה לסיר לקלוט אתכם עד יום מיתה כי אתכם אוציא מתוכה:
<b>ומעלות רוחכם.</b> העולה על דעתכם בוטר"א טלנ"ט בלע"ז:

### passuk 6

### passuk 7
<b>הוציא.</b> כמו להוצי' ולשוא בניתם הבתי' כי בגלות תלכו האבות והבנים ואין יורש את הבתים:

### passuk 8
<b>חרב יראתם.</b> כשפניתם לעזרה למלך מצרים כמו שנאמר בצדקיהו וימרד בו לשלוח מלאכיו למצרי' (לקמן יו):

### passuk 9

### passuk 10
<b>על גבול ישראל.</b> בסוף הגבול והיא רבלה ארץ חמת היא אנטוכיא שם נשפט צדקיהו ביד נבוכדנצר כמו שנא' בספר (מלכים ב כה) שם שחט את בניו שם נקר את עיניו והיא סוף הגבול שנא' במרגלים ובכמה מקומות עד לבא חמת (במדבר יג):

### passuk 11
<b>לא תהיה לכם לסיר.</b> המשמרת נתחיה עד גמר בישולם:
<b>ואתם תהיו בתוכה לבשר.</b> שחותכו בתוכה ותשברו בתוכה כבשר בסיר ובתוך קלחת:
<b>אל גבול ישראל אשפוט אתכם.</b> ולא בתוכה תמותו:

### passuk 12

### passuk 13

### passuk 14

### passuk 15
<b>אחיך אחיך.</b> גלות שומרון וגלות יכניה:
<b>וכל בית ישראל.</b> שהלכו בגולה:
<b>אשר אמרו להם.</b> אשר אמרו עליהם יושבי ירושלי' שלא גלו עם יכני' שהמליך עליהם נבוכדנצר את צדקיהו ועתה גם הם משחקים על אחיהם שגלו ואומרי' עליהם רחקו מעל ה':

### passuk 16
<b>למקדש מעט.</b> לבתי כנישתא דאינון יתבין תניין לבית מקדשא:

### passuk 17

### passuk 18

### passuk 19
<b>לב בשר.</b> לב רך ונוח להכנע:

### passuk 20

### passuk 21
<b>ואל לב שקוציהם וגו'.</b> ואותם אשר אל לב שקוץ ותועבות לבם הולך שנשארו בירושלים שלא גלו וטועים בעכו"ם ושקוצי':
<b>דרכם בראשם נתתי.</b> שאוציא עליהם חרב ושבי וילכו בגולה:

### passuk 22
<b>וישאו הכרובים.</b> לאחר שגמר דבריו אלי נסתלק:

### passuk 23
<b>על ההר אשר מקדם לעיר.</b> הוא הר הזיתים שהוא במזרחו של העיר וזה מסע שלישית:

### passuk 24
<b>במראה ברוח אלהים.</b> נדמה לי כאלו עכשיו הוא מחזירני מירושלים לבבל:

>Credit : sefaris
>License : CC-BY