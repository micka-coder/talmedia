
### passuk 1

### passuk 2

### passuk 3
<b>הנבלי'.</b> השוטים:
<b>רוחם.</b> כמו רצונם:

### passuk 4
<b>כשועלים בחרבות.</b> כשיבא אדם על פרץ החורבה בורח השועל על דרך פרץ אחרת ואינו עומד בפרץ להלחם:

### passuk 5
<b>לא עליתם בפרצות.</b> לא עשיתם מעשים טובים שתוכלו לעכב את הרעה מלבא:

### passuk 6
<b>חזו.</b> לשון נבואה:
<b>ויחלו לקיים דבר.</b> ואיך סבורים לקיים דבריהם, לשון תוחלת וי"א איקוויירירא"ט בלע"ז, ל' אחר ל' המתנה:

### passuk 7

### passuk 8

### passuk 9

### passuk 10
<b>והוא בונה חיץ.</b> והנה עמי כבונים בנין מחיצה והנביאים טחים אותו תפל קרקע הדומה לסיד ואינו מתקיים לפני הגשמים:
<b>תפל.</b> אוטומנ"ץ בלע"ז וי"א בלאשטניי"א בלע"ז:

### passuk 11
<b>ואתנה.</b> כמו ואתן:
<b>אבני אלגביש.</b> אבני ברד גדולות ואומר אני לפי שהם מזהירות ככל אבני גביש (ברד) הוא מדמה אותם אל גביש שהיא אבן טובה כענין שנאמר ראמות וגביש (איוב כ״ח:י״ח) ורבותינו אמרו אל גביש שעמדו באויר על גב איש וזהו משה רבינו שנאמר ומטר לא נתך ארצה (שמות ט׳:ל״ג) אותם שהתחילו לירד לא הגיעו לארץ:
<b>תפולנה.</b> על הקיר:

### passuk 12
<b>איה הטיח.</b> כך כשתבא הרעה יאמר לכם איה השלום שהבטחתם:

### passuk 13

### passuk 14
<b>הקיר.</b> היא ירושלים:

### passuk 15

### passuk 16

### passuk 17

### passuk 18
<b>הוי למתפרות כסתות.</b> קוטרא"ש בלע"ז כמין כסתות קטנות היו תופרות ותולות לנשאלים אליהם על אצילי ידיהם וקוסמות להם באותן כסתות קסם שקרי' ולמי שהם חפצות אומרות קסם טוב ולמי שרוצות אומרות קסם רע:
<b>אצילי.</b> איישיל"ש בלע"ז:
<b>אצילי ידי.</b> כמו אצילי ידים וכמו תלמי שדי (הושע יא):
<b>ועושות המספחות.</b> על ראשי האנשים אף הם לקסום בהם ולא ידעתי מה הם מתוך שנאמר וקרעתי אותם אומר אני שהן של בגד ויונתן תרגמו פת כומרים וכן תרגם במות טלואות מחפיין פת כומרים:
<b>המספחות.</b> כמו ספחני נא (שמואל א ב׳:ל״ו) לישאגמנ"ץ בלע"ז ויש לועזים פלטראיי"ש בלע"ז:
<b>לצודד נפשות.</b> בהן הן צדות הנפשות לגיהנם שמחזיקות ידי הרשעים לקסום להם שלום ומרפות ידי צדיקים לקסום להם רעה:
<b>הנפשות תצודדנה וגו'.</b> תמיה היא:
<b>ונפשות לכנה תחיינה.</b> לכנה כמו לכם שאתנה נוטלות שכר על כך ומתפרנסות בכך:

### passuk 19
<b>בשעלי שעורים.</b> כמו מי מדד בשעלו מים (ישעיהו מ׳:י״ב) אונגיאלוניא"ש בלע"ז, לשון אחר לשון מדה:
<b>ובפתותי לחם.</b> איאנפיצא"ש בלע"ז שאתן נוטלות בשכרכן:
<b>להמית נפשות אשר לא תמותנה.</b> כלומר לאמר על נפשות אשר לא תמותנה אלו ימותו ולאמ' על אשר לא תחיינ' יחיו כי קסמיכם שקר ועמי מקבלים את קסמי כזב שלכם:

### passuk 20
<b>לפורחות.</b> להיות פורחות על ידיכן לגיהנם:
<b>ושלחתי את הנפשות.</b> כתרגומו ואשזיב ית נפשתא דאתון מחרשן ית נפשיהן לאבדותה':
<b>את נפשים.</b> את אנשים להיות הנפשות פורחות:

### passuk 21

### passuk 22
<b>יען הכאות לב צדיק שקר.</b> כשאתן קוסמות לו רעה הוא מצטער ולבו נכאה:

>Credit : sefaris
>License : CC-BY