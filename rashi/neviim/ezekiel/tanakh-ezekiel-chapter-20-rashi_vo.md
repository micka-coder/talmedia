
### passuk 1
<b>לדרוש את ה'.</b> על צרכיהם ואם אינו שומע לנו גם אנו לא נענש על עבירות שבידנו שהרי כבר מכרנו ואין לו עלינו כלום עבד שמכרו רבו ואשה שגרשה בעלה כלום יש לזה על זה כלום ומסוף הענין אתה למד מתשובה שהשיבם והעולה על רוחכם וגו' (לקמן ל"ב):

### passuk 2

### passuk 3
<b>אם אדרש לכם.</b> בבקשתכם ובסוף הספר הזה הוא אמר אדרש לבית ישראל זו אחת מן המקומות המלמדים אותנו שהקב"ה חוזר בו על הרעה ועל כיוצא בזה ההוא אמר ולא יעשה (במדבר כ״ג:י״ט) מדרש תנחומא:

### passuk 4
<b>התשפוט אותם.</b> לשון ויכוח:

### passuk 5
<b>ביום בחרי בישראל.</b> הרי שהיתה שנאה זו כבושה לפני המקום קרוב לתשע מאות שנה משהיו במצרי' עד יחזקאל והיתה אהבתו מחפ' עליהם ועל ידי שהיו עתה מרבים לפשוע נתעוררה ועל זה נאמר שנאה תעורר מדנים וגו' (משלי י׳:י״ב):

### passuk 6

### passuk 7
<b>ואומר אליהם.</b> אהרן ניבא להם נבואה זו קודם שנגלה הקב"ה על משה בסנה וזהו שנאמר (שמואל א ב׳:כ״ז) לעלי הנגלה נגלתי אל בית אביך בהיותם במצרים וגו':

### passuk 8
<b>וימרו בי.</b> הם הרשעים רובם של ישראל שמתו בשלשת ימי אפלה כמו שנאמר וחמושים עלו בני ישראל וגו' (שמות יד) אחד מחמשים ויש אומרים אחד מחמש מאות:

### passuk 9
<b>לבלתי החל.</b> שלא יתחלל שמי מאחר שנודעתי להם והבטחתים להוציאם והכירו מצרים שהם עמי אילו הייתי משחיתם היו אומרים אויביהם מבלתי יכולת בידו להוציאם:

### passuk 10

### passuk 11

### passuk 12
<b>להיות לאות.</b> אות גדול הוא להם שנתתי את יום מנוחתי להם למנוחה הרי היכר גדול שקדשתים לי:

### passuk 13
<b>בחוקותי לא הלכו.</b> נסו אותי בעגל וברפידים מלקבל את התורה והותירו מן המן:
<b>ואת שבתותי חללו.</b> יצאו מן העם ללקוט מן:

### passuk 14

### passuk 15

### passuk 16

### passuk 17

### passuk 18

### passuk 19

### passuk 20

### passuk 21
<b>וימרו בי הבנים.</b> שבטו של דן וכן הנצמדים לבעל פעור (מדבר כה) לאחר שמתו דור המדבר:

### passuk 22

### passuk 23
<b>להפיץ אותם.</b> מאז הבטחתים להפיצם כי תוליד בנים ובני בנים וגו' (דברים ד׳:כ״ה):

### passuk 24

### passuk 25
<b>נתתי להם חוקים לא טובים.</b> מסרתם ביד יצרם להכשל בעוונם וכן ת"י ומסרתינון ביד יצרהון טפשא ואזלו ועבדו גזירן דלא תקנן ונמוסין דלא יתקיימו בהון:

### passuk 26
<b>ואטמא אותם במתנותם.</b> אותם מתנות שחקקתי להם לקדש לי כל בכור מסרתים ביד יצרם להעבירם לאותם בכורות למולך הרי חוקים לא טובים:
<b>למען אשמם.</b> אשימם ואחריב אותם, אשמם לשון שממה והמפרשו לשון אשמה טועה הוא שהאל"ף אינה משרשי התיבה:
<b>אשר ידעו.</b> כשאביא עליהם הרעה:

### passuk 27
<b>עוד זאת.</b> הוסיפו לעשות כשהביאותים אל הארץ:

### passuk 28

### passuk 29
<b>ויקרא שמה במה.</b> לשון גנאי כלומר במה היא נחשבת:

### passuk 30
<b>הבדרך אבותיכם וגו'.</b> לשון תימה וכי כך הגון שבדרך אבותיכם אתם נטמאים ואני אדרש לכם להשיב על שאלתכם:

### passuk 31
<b>ובשאת מתנותיכם.</b> ובלקיחת מתנותיכם שהיה לכם לתת לי ואתם לוקחים אותם ממני להעביר בכורותיכם לעבודת כוכבים:

### passuk 32
<b>והעולה על רוחכם.</b> שעולה על דעתכם:
<b>נהיה כגוים.</b> נפרוק עולו מעל צוארנו מאחר ששלח מעליו:
<b>היו לא תהיה.</b> כי כבר קבלתם עליכם מדעתכם בימי יהושע כמו שנאמר (יהושע כד) ויאסוף יהושע את כל שבטי ישראל וכל הענין:

### passuk 33

### passuk 34

### passuk 35
<b>מדבר העמים.</b> הוא המדבר שהלכו בו ארבעים שנה וכן ניבא (הושע ב) והולכתיה המדבר:

### passuk 36

### passuk 37
<b>תחת השבט.</b> שתהיו כפופי' לי ולמוסרי:
<b>במסורת הברית.</b> בברי' שמסרתי לכם:

### passuk 38
<b>וברותי.</b> לשון ברירה:
<b>מארץ מגוריהם.</b> מארץ גלותם אוציא אותם ואמיתם במדבר:

### passuk 39
<b>לכו עבודו.</b> ואל תראו לאומות שאתם נקראים על שמי בבואכם אל הנביא לשאול לו תורה ומאחר שהוא אומר לכם דברי אינכם שומעים אלי כענין שנאמר (לקמן לג) והנך להם כשיר עגבים וגו' שומעים את דבריך ואינם עושים אותם:
<b>במתנותיכם ובגלוליכם.</b> שאתם מפרישים הבכורות בשם בכורה כאשר צויתי אתכם ומשנקרא שמי על הדבר אתם מקריבים אותם לעבודת כוכבים:

### passuk 40
<b>משאותיכם.</b> כמו משארותיכם לשון מזון כמו שארה כסותה ועונתה לא יגרע (שמות כא) וכן חברו מנחם:

### passuk 41

### passuk 42

### passuk 43
<b>ונקוטותם.</b> לשון קטטה לשון אחר כתרגומו ותידנקון וכן תרגם יונתן הנאנחים דמוני"ר בלע"ז:

>Credit : sefaris
>License : CC-BY