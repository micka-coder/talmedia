
### passuk 1

### passuk 2

### passuk 3
<b>כלי גולה.</b> כלי לשתות ומקידה קטנה ללוש בה חררה אות לבית ישראל שבירושלים שיעשו כן ולא יצטרכו ללוש בצק בגומא על גבי קרקע והחצצים נכנסים בתוכו והם לא שמעו לו והוצרכו לכך והוא הכתוב בספר קינות ויגרס בחצץ שני (איכה ג׳:ט״ז) במדרש קינות:
<b>וגלה יומם.</b> מיום אל יום שנים שלשה ימים נהוג בעצמך כאדם המכין צעדיו לגלות שיראו בני הגולה וישאלו מה מעשיך ואתה תגיד להם שסימן הוא לצדקיהו ועמו וישלחו להם אלו את שלוחיהם ויודיעו לאחיהם וקרוביהם אשר שם ככל אשר ישמעו מפיך וכן כל יומם שבמקרא לשון יום יום הוא דבר הנוהג ימים רבים כך שמעתי משמו של רבי מנחם ואמת דבריו:
<b>אולי יראו.</b> שמא יבינו אפרצברונ"ט בלע"ז:
<b>כי בית מרי המה.</b> לפיכך עדיין הוא שמא:

### passuk 4
<b>כמוצאי.</b> קומ"א אישוא"ש בלע"ז:

### passuk 5
<b>חתר לך בקיר.</b> סימן לצדקיהו שיצא דרך מחתרת מערה כי ירא לצאת דרך בפרהסיא מפני הכשדים:

### passuk 6
<b>בעלטה תוציא.</b> לכשתחשך תוציא את כליך:

### passuk 7
<b>כלי הוצאתי ככלי גולה יומם.</b> יום יום הייתי מראה להם שאני מתקן לעצמי כלי גולה:

### passuk 8

### passuk 9

### passuk 10
<b>הנשיא המשא הזה.</b> על המלך צדקיהו אני מראה המשא הזה לשון נבואה:

### passuk 11

### passuk 12
<b>פניו יכסה.</b> מחמת כלימה שהוא בורח מן העיר לילה:

### passuk 13
<b>ופרשתי את רשתי עליו.</b> מערה היתה לו מביתו עד ערבות יריחו ויצא דרך המערה מה עשה הקב"ה הביא צבי אחד לפני חיל כשדי' והולך לפניהם על גג המערה והם רודפים אותו וכשיצא צדקיהו מן המערה בערבות יריחו ראוהו יוצא ותפשוהו:
<b>ואותה לא יראה.</b> כי ברבלה בארץ חמת דבר אתו משפטים ועיור את עיניו ואח"כ הביאו לבבל כמה שנא' בספר (מלכי' ב כה ובירמיה לט):

### passuk 14
<b>וכל אגפיו.</b> שריו ומנחם פתר בו לשון כנפים:
<b>אזרה לכל רוח.</b> אפנדר"י בלע"ז הם יוחנן בן קרח ושרי החיילי' שגלו למצרי' ושם השיגתם חרבו של נבוכדנצר כשהחריב את מצרי':

### passuk 15

### passuk 16
<b>למען יספרו את כל תועבותיהם.</b> ויאמרו בעונינו לקינו כי כזאת וכזאת עשינו ואודיע כי לא על חנם כליתים:

### passuk 17

### passuk 18

### passuk 19
<b>ממלואה.</b> מעושרה:
<b>מחמס כל היושבים בה.</b> בעון חמס יושביה:

### passuk 20
<b>הנושבות.</b> לי"ש אשייא"ש בלע"ז:

### passuk 21

### passuk 22
<b>מה המשל הזה.</b> למה אתם מושלים כן תמיד בפיכם למשול דבר זה:
<b>יארכו הימים.</b> ולא תבוא הפורעניות ובתוך כך יאבד החזון הרע שהנביאים נבאים לנו וישתכח וישתקע:

### passuk 23
<b>ימשלו.</b> ל' משל:

### passuk 24
<b>כי לא יהיה עוד כל חזון שוא.</b> לא יוכלו עוד נביאי השקר להבטיח אתכם שלום על שקר כי מהרה אקדים את דברי נביאי האמת לבוא:
<b>מקסם חלק.</b> דבנייל"א בלע"ז קסם של חלקלקות:

### passuk 25
<b>תמשך.</b> שר"א אלונגי"א בלע"ז:

### passuk 26

### passuk 27
<b>לימים רבים.</b> הנבואה לא תתקיים אלא לזמן מרובה:

>Credit : sefaris
>License : CC-BY