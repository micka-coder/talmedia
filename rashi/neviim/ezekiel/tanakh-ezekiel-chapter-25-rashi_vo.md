
### passuk 1

### passuk 2

### passuk 3
<b>האח.</b> לשון שמחה:
<b>כי נחל.</b> כי ננחל והיה מורשה לאחרים:

### passuk 4
<b>לבני קדם.</b> כשדים וארם לצד מזרח הם:

### passuk 5

### passuk 6
<b>יען מחאך יד ורקעך ברגל.</b> לשם שמחה ואע"פ שבראש הספר (לעיל ג) אמר כן לענין אבל הכה בכפך ורקע ברגליך ואמור האח יש דברים שעושין אותם לאבל ולשמחה אבל אין עניינם שוה וכן חלילים לכלה ולמת:
<b>ורקעך.</b> לשון מרפס:
<b>בכל שאטך.</b> לשון בזיון פותרין בו כמו ויבז עשו (בראשית כ״ה:ל״ד) שתרגום אונקלוס ושאט עשו ואני אומר שאט לשון שטף גולוזמנ"ט בלע"ז:

### passuk 7

### passuk 8
<b>הנה ככל הגוים בית יהודה.</b> בטלה אהבת הקב"ה מהם ונמאסו לתת ביד נבוכדנצר כשאר העכו"ם ומדרש אגדה שנכנסו להיכל וקפלו צורות הכרובים שצר שלמה על קיר ההיכל כמער איש ולויות (מלכים א ז׳:ל״ו) והוציאום לחוץ אמרו ראו אלו שהיו מראים עצמם כצנועים במה היו עוסקין:

### passuk 9
<b>הנני פותח.</b> את מבצרי ארץ מואב אשר בספר בסוף גבולם הוא הכתף סוף גבול ארצם כמו (שמות כ״ז:ט״ו) ולכתף השנית אל הכתף דמתרגם לעיברא:

### passuk 10
<b>לבני קדם.</b> אפתה אותם שיבאו על בני עמון דרך ארץ מואב:

### passuk 11

### passuk 12

### passuk 13
<b>ודדנה.</b> ויתבי דדן:

### passuk 14
<b>ביד עמי ישראל.</b> הם יהיו שלוחי לנקום נקמתי:

### passuk 15
<b>יען עשות פלשתים בנקמה.</b> בשנאה ובפרך כאדם הנוקם נקמתו באויבו:

### passuk 16
<b>את כרתים.</b> עמא דחייבין לאישתיצאה ואומר אני לפי שראיתי במקום אחר קורא אל פלשתים כרתים היו יושבי חבל הים גוי כרתים (צפניה ב׳:ה׳) ואינו קורא כן לאומה אחרת נראה בעיני שיש גבול בפלשתים ששמו כרתי וכן אני מוצא בספר (שמואל (א' ל') בגדוד ששרף את צקלג אנחנו פשטנו על נגב הכרתי:
<b>חוף הים.</b> מארק"א בלע"ז הם פלשתים שיושבים במקצוע דרומית מערבית של גבול ארץ ישראל על הים האחרון:

>Credit : sefaris
>License : CC-BY