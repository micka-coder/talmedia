
### passuk 1

### passuk 2
<b>כפיר גוים נדמית ואתה כתנים בימים.</b> היה לך לרבוץ תוך יאורך כמשפט הדגים ולא לצאת אל היבשה ונתגאית בלבך ונדמית בעצמך לכפיר השליט ביבשה ויצא לטרוף טרף:
<b>ותגח בנהרותיך.</b> ותצא חוץ עם נהרותיך לשון גוחי מבטן (תהלים כ"ו) כי יגיח ירדן (איוב מא) ואורב ישראל מגיח ממקומו (שופטים כ׳:ל״ג) לשון דבר הנוגע ויוצא מבית מסתרים:
<b>ותדלח.</b> לשון עכירה:
<b>ברגליך.</b> רגלים לא היו לך ועשית לך רגלים כחית הארץ לעבור מימי ארצות ולרפוס נהרות' והדוגמא בתרגום יונתן ואגחתא במשרייתך ואזעא עממיא בסומכוות' ואחריבת' מדינתהון:

### passuk 3
<b>בחרמי.</b> ל' מצודה והרבה יש במקרא יגורהו בחרמו (חבקוק א׳:ט״ו) מצודים וחרמים (קהלת ז):

### passuk 4

### passuk 5
<b>ומלאתי הגאיות רמותיך.</b> השלכתיך כמו רמה בים (שמות ט״ו:א׳), ויש אומרים רמותיך לשון רמה כמו וירם תולעים ויבאש (שם ט"ז):

### passuk 6
<b>והשקיתי ארץ צפתך.</b> ארץ אשר אתה צף בה על פני מימי יאורך כמו (איכה ג׳:נ״ד) צפו מים על ראשי (מלכים ב' ז') ויצף הברזל אותה הארץ אשקה מדמך:
<b>צפתך.</b> טונפרוט"מנט בלע"ז, על ההרים הגבוהין שבה:
<b>ואפיקים.</b> ראויר"ש בלע"ז:

### passuk 7
<b>וכסיתי בכבותך שמים.</b> כשתכבה תבערתך יעלה העשן ויכסה השמים ויחשיך המאורות כלומר כל שומעי שמעך יתאבלו וישתוממו כי ידאג איש לנפשו לאמר גם עלינו יעמוד המשחית:

### passuk 8
<b>כל מאורי אור בשמים.</b> שרים של מעלה מליציך:

### passuk 9
<b>והכעסתי לב.</b> כלומר ירגז ויחרד לבם:
<b>בהביאי שברך.</b> באיתיותי תבירי קרבך לביני עממיא:

### passuk 10
<b>והשמותי.</b> לשון תמהון:
<b>בעופפי חרבי על פניהם.</b> לשון עוף פורח בשלחי עליך חיל שלוחי דרך ארצם:
<b>וחרדו לרגעים.</b> לשברים פן גם עליהן יבא השבר ל"א לשון רגע ממש כן חברו מנחם:
<b>איש לנפשו.</b> כל אחד על עצמו שויימ"אימאש בלע"ז:

### passuk 11

### passuk 12

### passuk 13
<b>מעל מים.</b> של שאר מדינות שהיית עוכרם:

### passuk 14
<b>אשקיע מימיהם.</b> שלא תעכרם רגל בהמה וישקע הטיט ויהו המים צלולין ונקיים כשמן המזוקק:

### passuk 15
<b>ארץ ממלואה.</b> ארץ שהיא עתה ממלואה מכל טוב:

### passuk 16

### passuk 17

### passuk 18
<b>נהה.</b> בכה וקונן:
<b>והורידהו אותה ובנות וגו'.</b> התנבא עליו ועל כל מכחישי הנבואה שירדו לבאר שחת כאן הראהו הקב"ה ליחזקאל שכל מכחישי הנבואה יורדין לגיהנ':

### passuk 19
<b>ממי נעמת.</b> כלום נעמת משאר העכו"ם אף אתה רדה לבור והשכבה אותם:

### passuk 20
<b>חרב נתנה.</b> לחרב נתנה מצרים:

### passuk 21
<b>ידברו לו.</b> ידברו עליו ועל עוזריו:
<b>אלי גבורים מתוך שאול.</b> סרס המקרא ודרשהו ידברו לו את עוזריו עם עוזריו כלומר גם על עוזריו אתו ידברו אילי גבורים שבשאול וככה יאמרו עליהם ירדו שכבו הערלים וגו' כל לו ולי ולהם ולך הסמוכין לדבור אינם אלא לשון על:

### passuk 22
<b>שם אשור.</b> בגיהנ':
<b>סביבותיו.</b> בתוך שאול קברותיו מוכנין כי משם לא יצא לנוח בקברו:

### passuk 23
<b>בירכתי בור.</b> במעמקי בור בתוך עמקו:
<b>ויהי קהלה.</b> בתוך שאול סביבות קבורתה:
<b>אשר נתנו חתית.</b> אשר נתנו שבר בארץ ישראל:

### passuk 24

### passuk 25
<b>נתנו משכב לה.</b> לעול':

### passuk 26
<b>מחוללי.</b> כמו הרוגי:

### passuk 27
<b>ולא ישכבו.</b> אלה הנזכרים עם גבורים שמתו מיתת עצמם כי נופלין וגרועים יהיו מהעכו"ם אשר מתו מיתת עצמם וירדו בכלי מלחמתם שאול:
<b>ויתנו.</b> קובריהם את חרבותם תחת ראשיהם לסימן להודיע כי לא שלטה בהם חרב:
<b>ותהי עוונותם על עצמותם.</b> לא נחסר מעוונם כלום שלא כפרה עליהם חרב הריגה שלא נהרגו ומה הוא העון כי חתית הגבורים ההם היתה בארץ חיים:

### passuk 28
<b>ואתה בתוך.</b> לפרעה הוא אומר:
<b>את חללי חרב.</b> ולא עם המתים מיתת עצמם:

### passuk 29

### passuk 30
<b>בחתיתם מגבורתם בושים.</b> באתברותהון מגבורתהון בהתון:

### passuk 31

### passuk 32
<b>כי נתתי את.</b> חתיתי בארץ חיים כי אתן אני את מוראי בארץ ישראל ולא תנתן עוד חתית אדם בה:

>Credit : sefaris
>License : CC-BY