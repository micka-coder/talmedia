
### passuk 1
<b>התשיעית.</b> לצדקיהו:

### passuk 2
<b>סמך מלך בבל.</b> היום צר עליה:

### passuk 3
<b>שפות הסיר.</b> ע"פ הכירה במקום מושבה היא קרויה שפיתה בלשון המשנה שאמרו רבותינו מקום שפיתת שתי קדירות ועוד שנינו אחד שופת את הקדירה ואחד נותן לתוכה מים ואחד נותן לתוכה תבלין למדנו שהשפיתה היא הושבתה על פי הכירה עד שלא יתנו לתוכה כלום והדוגמא זו על ירושלים שאמרתם (לעיל) עליה היא הסיר עתה בא העת שתהיה לסיר ואתם בתוכה לבשר יבא נבוכדנצר ויתננה על האור, ומנחם פירש לשון שימה:
<b>וגם יצוק בו מים.</b> הם צרכי המצור, יצוק כמו שפוך:

### passuk 4
<b>אסוף נתחיה אליה.</b> מיראת המצור אספו לתוכה כל ראשיה ושריה:
<b>כל נתח טוב.</b> כל גבר גיבר אימתן וגבר עביד קרב כן ת"י:

### passuk 5
<b>מבחר הצאן לקוח.</b> קח אתה נבוכדנצר את מבחר חייליך סביבותיה כן ת"י ואינו מיושב על ענין הסיר וכן צריך לפותרו מבחר ישראל יבאו ויכנסו בתוכה:
<b>וגם דור העצמים תחתיה.</b> סדר וערך העצמים תחת שאר האיברים כלומר ילחמו הגבורים בשביל החלשים ויסמכו אלו עליהן, דור לשון עריכה וכן יצנפך צנפה כדור (ישעיהו כ״ב:י״ח) שורות היקף גייסות וכן שורה תרגום דרא מנחם פירש כמו אני אגדיל המדורה:
<b>רתח רתחיה.</b> ואחר שיהו כולם לתוכה יקרבו כלי המצור והמלחמה אל העיר:

### passuk 6
<b>חלאתה.</b> זוהמתה שמוציאין מעל פיה על ידי הרתחתה שקורין אשקומ"א בלע"ז כלומר לא יצאו ממנה רשעים שבה:
<b>לנתחיה לנתחיה.</b> גלות אחר גלות היוצא ונפל אל הכשדים איש איש לבדו:
<b>לא נפל עליה גורל.</b> לא כשאר קדירות שמוציאין נתחיהן יחד לתתה לפני כל אחד ואחד חלקו וגורלו ויונתן תרגם מדלא יתעביד בה תיובא לא נפל עליה גורלו של מקום:

### passuk 7
<b>צחיח.</b> שעיעות:
<b>לא שפכתהו על הארץ וגו'.</b> ת"י בזידו ובדרע מרומם שפכתיה לא שפכתיה בשלו למיעבד עלוהי תיובא, ורבותינו פירשוהו בדמו של זכריה בן יהוידע לא נהגו בו לא כדם הצבי ולא כדם האיל:

### passuk 8
<b>להעלות חמה.</b> לפני צויתי לאותו דם שלא יבלע בקרקע כדי שיזכר לנקום נקמתו:

### passuk 9
<b>המדורה.</b> הסק גדולה פואיא"ה בלע"ז:

### passuk 10
<b>הרבה העצים הדלק האש.</b> להרבות העצים ולהדליק האש:
<b>התם הבשר והרקח המרקחה.</b> כשהבשר חם מעל העצמות והוא מצטמק ומעורב ברוטב ומגיס בכף דומה למרקחת פטום סממנין שמערבין אותה יפה יפה ומתוך צימוק הבשר עשנה נהפך לתוכה שקורין אאורש"יר בלע"ז וזהו שאמר והעצמות יחרו יבשו ויעשנו לשון חרה מני חורב (איוב כ"ט) וכן למען תחם וחרה נחשתה כדרך קדירה שתמו מימיה ברתיחתה מתחממת ונשרפין חרסיה והתבשיל מתקלקל:

### passuk 11
<b>תתום חלאתה.</b> תכלה זוהמתה ותבלע בנחשתה סיר של נחשת היא:

### passuk 12
<b>תאונים הלאת.</b> בתואנה ותרמית הלאת את העניים לכן לא יצאו ממנה רשעי' שבתוכה אלא באש פורענותה יכלו:

### passuk 13
<b>בטומאתך.</b> בטומאה של זמה תכלה:
<b>יען טיהרתיך.</b> להוכיח ע"פ הנביאים ולא טהרת וגו':

### passuk 14
<b>לא אפרע.</b> לא אבטל גזירתי:
<b>ולא אנחם.</b> לשוב ממחשבתי הרעה אשר דברתי לעשות לך:

### passuk 15

### passuk 16
<b>מחמד עיניך.</b> אשתך כמו שהענין מוכיח בסופו:

### passuk 17
<b>האנק.</b> התמקמק בשתיקה שוא"ש דמוני"ץ בלע"ז:
<b>פארך.</b> תפילין כל אלה מצות אבלים ואתה חילוף אבל אסור בתפילין וסנדל וחייב בעטיפת הראש ומברין אותו סעודה ראשונה משל אחרים:

### passuk 18
<b>כאשר צויתי.</b> שלא לנהוג אבילות:

### passuk 19
<b>מה אלה לנו.</b> מה הרמזים הללו עלינו:

### passuk 20

### passuk 21
<b>אשר עזבתם.</b> בירושלים כשיצאתם בגולה:

### passuk 22
<b>ועשיתם כאשר עשיתי.</b> לא תנהגו אבילות כי אין מנחמין לכם שאין בכם אחד שלא יהיה אבל ואין אבילות אלא במקום מנחמים, ד"א שתהיו יראים לבכות לפני הכשדים שאתם בתוכם:
<b>שפם.</b> גרינו"ן בלע"ז:

### passuk 23
<b>ונמקותם.</b> אישרויי"ץ דמוני"ץ בלע"ז:

### passuk 24
<b>בבואה.</b> באה הרעה הזאת:

### passuk 25
<b>משא נפשם.</b> שנפשם מתנשאה בהם:

### passuk 26
<b>ביום ההוא.</b> א"א לבא הפליט ביום החורבן וכן פתרונו ביום ההוא שיבא הפליט אליך להשמיע אזנך ביום ההוא יפתח פיך:
<b>להשמעות אזנים.</b> לבשר בשורה שהוכתה העיר:

### passuk 27
<b>את הפליט.</b> עם הפליט:
<b>ותדבר ולא תאלם.</b> לפי שאמרתי לך ונאלמת ולא תהיה להם וגו' מעתה יראו שדבריך אמת ולא תאלם עוד מהתנבאות להם:

>Credit : sefaris
>License : CC-BY