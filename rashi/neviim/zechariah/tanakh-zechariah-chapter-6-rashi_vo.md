
### passuk 1
<b>וההרים הרי נחושת.</b> סי' על חוזק מלכיות הללו הבא להם מבין שני ההרים שהוא קשה ואמיץ שאלו ד' מרכבות שלוחי הקב"ה לתת ממשלת לד' מלכיות בבל ומדי יון ואדום:

### passuk 2
<b>סוסים אדומים.</b> הם שהרכיבו את בבל שהיא אדומה כמו שכתוב אנת הוא ראשה די דהבא (דניאל ב׳:ל״ח):
<b>שחורים.</b> להרכיב את מדי שהשחירה את פניהם של ישראל בימי המן:

### passuk 3
<b>לבנים.</b> להרכיב את פרס שבנה את הבית:
<b>ברודים.</b> המה מנומרים להרכיב את יון שעינו את ישראל במיני גזרות משונות זו מזה:
<b>אמוצים.</b> להרכיב ישמעאל (ס"א אדום) ולא ידעתי מהו ל' אמוצים ויונתן תרגם קטמנין:

### passuk 4

### passuk 5
<b>אלה ארבע רוחות השמים.</b> שרי העכו"ם מלכיות הקדמוניות המושלות בד' רוחות השמים: 
<b>יוצאות מהתיצב וגו'.</b> באו לפניו ונתן להם רשות מפיו למשול:

### passuk 6
<b>אשר בה הסוסים השחורים יוצאים אל ארץ צפון.</b> להרכיב את מדי ועל האדומים לא כתב יוצאים שכבר כלתה לה ממשלת בבל:
<b>והלבנים יצאו אל אחריהם.</b> להרכיב את פרס שתיהן בצפון ומשלו על בבל:
<b>והברודים יצאו אל ארץ התימן.</b> להרכיב את יון ויטלו המלוכ' מיד פרס ובפתרונו לרב סעדיה בדניאל ראיתי מלך הנגב הוא מלך יון:

### passuk 7
<b>והאמוצים יצאו ויבקשו.</b> מלפניו שיהא אורך גדול לממשלתם ללכת בכל הארץ:
<b>ויאמר לכו התהלכו בארץ.</b> נתן להם רשות למשול ממשל רב והוא מלכות אדום:

### passuk 8
<b>ראה היוצאים אל ארץ צפון.</b> להרכיב מדי ופרס:
<b>הניחו את רוחי.</b> שככו את חמתי בבבל שהשחיתו את בלשצר וזרעו של נבוכדנצר הוא שאמר (ישעיהו מ״ח:י״ד) ה' אהבו ויעשה חפצו בבבל וגו':

### passuk 9

### passuk 10
<b>לקוח מאת הגולה מחלדי וגו',: אשר באו מבבל.</b> כל האנשים האלה:

### passuk 11

### passuk 12
<b>צמח שמו.</b> הוא זרובבל האמור למעלה הנני מביא את עבדי צמח ועל שם שצמחה גדולתו מעט מעט ויש פותרים אותו במלך המשיח אבל כל הענין הזה מדבר בבית שני:
<b>ומתחתיו יצמח.</b> מזרע המלוכה:

### passuk 13
<b>והוא ישא הוד.</b> הוד נשיאות:
<b>וישב.</b> כהן גדול על כסא הכהונה:
<b>ועצת שלום וגו'.</b> הנשיא והכהן יאהבו זה את זה:

### passuk 14
<b>והעטרות תהיה לחלם וגו'.</b> מקרא מסורס הוא והעטרות תהיינה בהיכל ה' לזכרון טוב לחלם ולטוביה אשר התנדבו הכסף והזהב ואותן עטרות היו תלויות בחלונות בגובה ההיכל כמו ששנינו במסכת מדות.
<b>חלם</b> הוא חלדי:

### passuk 15
<b>והיה אם שמוע.</b> והיה לכם הדבר הזה אם שמוע תשמעו וגו':

>Credit : sefaris
>License : CC-BY