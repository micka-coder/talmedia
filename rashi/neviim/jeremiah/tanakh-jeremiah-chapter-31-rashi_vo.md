
### passuk 1

### passuk 2
<b>מצא חן.</b> בעיני דור המדבר:
<b>שרידי חרב.</b> מצרים והעמלקי והכנעני:
<b>הלוך להרגיעו ישראל.</b> בהוליכם לנחול ארץ מרגועם:

### passuk 3
<b>מרחוק.</b> בזכות אבות:
<b>נראה לי.</b> אני הנביא ואמר לי לאמר לכנסת ישראל אהבת עולם אהבתיך:

### passuk 4
<b>עוד אבנך ונבנית.</b> בניינים שנים היו לך על ידי אדם לכך חרבו עוד אבנך אני בעצמי בנין שלישי ונבנית לעולם. <b>תעדי</b> תתקשטי:

### passuk 5
<b>וחללו.</b> בשנה הרביעית יחללו את פרים לפדותו בכסף:

### passuk 6
<b>נוצרים.</b> צופים בראשי מגדלים גבוהים להכריז קול נשמע למרחוק ל"א נוצרים כמו נוצר חסד לאלפים (שמות ל״ד:ז׳) לשון שמירה כלומר יש יום שיקראו אותם ששמרו התורה ויאמרו קומו וכת"י ארי אית אריכות יומיא וסגי טובא דעתיד למיתי לצדיקיא דנטרו אורייתי מלקדמין: 

### passuk 7
<b>וצהלו בראש הגוים.</b> במגדלות גבוהים כדי שישמעו למרחוק:

### passuk 8
<b>בם עור ופסח.</b> אפילו הנכשלים שבהם לא אמאס:

### passuk 9
<b>בבכי יבאו.</b> על ידי תפלה ותשובה:

### passuk 10
<b>מזרה.</b> ספריינ"ש בלע"ז: 

### passuk 11

### passuk 12
<b>ונהרו.</b> יאספו כמו נהר:

### passuk 13

### passuk 14
<b>דשן. </b> שמן:

### passuk 15
<b>קול ברמה נשמע.</b> קלא ברום עלמא אישתמע קל בית ישראל דבכן על ירמיה נבייא כד שלח יתיה נבוזראדן מרמתא לשוב מאחר הגולים אל גדליה בן אחיקם כמו שאמר בספר זה (לקמן לט):
<b>רחל מבכה על בניה.</b> מדרש אגדה אמר שהלכו אבות ואמהות לפייס את הקב"ה על שהעמיד מנשה דמות בהיכל ולא נתפייס נכנסה רחל אמרה לפניו רבונו של עולם רחמי מי מרובים רחמיך או רחמי ב"ו הוי אומר רחמיך מרובים והלא אני הכנסתי צרתי בתוך ביתי שכל עבודה שעבד יעקב את אבי לא עבד אלא בשבילי כשבאתי ליכנס לחופה הכניסו את אחותי ולא די ששתקתי אלא שמסרתי לה סימני אף אתה אם הכניסו בניך צרתך בביתך שתוק להם אמר לה יפה למדת סנגוריא יש שכר לפעולתך ולצדקתך שמסרת סימנך לאחותך: 

### passuk 16

### passuk 17

### passuk 18
<b>מתנודד.</b> קומפליינ"ט בלע"ז לשון מי ינוד לך (לעיל יט): 
<b>יסרתני.</b> ביסורין אתה הקב"ה: 
<b>כעגל לא לומד.</b> פושאגויילונ"י בלע"ז לשון מלמד הבקר (שופטים ד) הייתי בתחלה לכך חטאתי לך: 

### passuk 19
<b>נחמתי.</b> אני מתחרט על תועבותי:
<b>הודעי.</b> שהתבוננתי בעצמי שמעלתי אפרינו"יי בלעז: 
<b>חרפת נעורי.</b> שיכולים אויבי לחרפני על חטאת נעורי:

### passuk 20
<b>הבן יקיר לי אפרים.</b> הן דברי שכינה כלומר הוא מתנודד ואני לבי נהפך עלי לרחם שמא בני יקירי הוא כמו שאין לו אלא בן אחד שהוא עושה לו כל רצונו שעשועים. אישבניימני"ץ בלעז: 
<b>מדי דברי בו.</b> בכל עת שאני מדבר בו ומדרש ויקרא רבה די דבורי שנתתי בו שלימדתיו תורתי לרחם עליו:

### passuk 21
<b>הציבי לך ציונים.</b> סימנים בדרכי אבותיך הטובים:
<b>תמרורים.</b> תמרים קטנים נטועים לסימן בדרך ופשוטו של מקרא עשי סימנים לדעת הדרך שהלכת בה מארץ ישראל לבבל שתחזירי באותו דרך כלומר כי ודאי תשובי משם:
<b>דרך הלכת.</b> הלכתי כתיב וכל מקום שהלכת הלכתי אני עמך ויונתן תרגם שימי לך תמרורים התפלל במרר נפשך (ומנחם פירש תמרורין ענין מועל וכן פירש ותמרות עשן (יואל ג׳:ג׳) סא"א): 

### passuk 22
<b>תתחמקין.</b> תסתרי ממני שאת בושה לשוב אלי מפני דרכך הנה חדשה נבראת בארץ שהנקבה תחזור אחר הזכר לבקשו שישאנה לשון ואסובבה בעיר אבקשה וגו' (שיר השירים ג׳:ב׳) ; ומשום רבי יהודה הדרשן שמעתי נקבה תסובב להיות גבר, אני נתתיך כבת הנוטלת עישור נכסים שבעה אומות משבעים סוף שתטלי הכל כבן זכר שהוא יורש הכל: 

### passuk 23

### passuk 24

### passuk 25

### passuk 26
<b>על זאת הקיצותי.</b> כך אמר ירמיה כל מה שהייתי ישן ונרדם בנבואת פורענות בנבואה הזאת הקיצותי מתרדמתי:
<b>ערבה.</b> נעמה:

### passuk 27
<b>זרע אדם וזרע בהמה.</b> הטובים והסכלים שבהם אני אזרעם כולם להיות זרע שלי, זרע אדם וזרע בהמה תרגם יונתן אקימינון כבני אנשא ואצלחינון כבעיר' שאין עונותיה נפקדין עליה: 

### passuk 28

### passuk 29
<b>בוסר.</b> פרי שלא נגמר והוא מקהה את השינים:
<b>ושני בנים תקהינה.</b> הבנים ילקו בעון אבות:

### passuk 30

### passuk 31

### passuk 32

### passuk 33

### passuk 34

### passuk 35
<b>לאור.</b> איאקלארזי"ר בלעז, וכן ת"י לאנהרא: 
<b>רוגע הים.</b> מנידו ומרתיחו ונעשה קמטים קמטים כמו עורי רגע (איוב ז):

### passuk 36
<b>ימושו.</b> כמו לא ימיש:

### passuk 37
<b>אם ימדו שמים.</b> כמה גובהם:
<b>גם אני אמאס.</b> בישראל כלומר כשם שהם לא ימדו ולא יחקרו כך ישראל לא ימאסו בכל אשר חטאו:

### passuk 38

### passuk 39

### passuk 40
<b>העמק הפגרים.</b> עמק שנפלו שם פגרי מחנה סנחריב:
<b>והדשן.</b> מקום שפך הדשן שהיה חוץ לירושלים יוסיפו על העיר ויכניסו כל זה לתוך חומותיה ונבואה זו עתידה לבא:
<b>השדמות.</b> קנפני"א בלעז: 

>Credit : sefaris
>License : CC-BY