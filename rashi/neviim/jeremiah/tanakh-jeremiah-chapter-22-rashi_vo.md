
### passuk 1

### passuk 2

### passuk 3
<b>אל תונו.</b> זו אונאת דברים:

### passuk 4

### passuk 5

### passuk 6
<b>גלעד אתה לי וגו'.</b> אילו את חביב קדמי כבית מקדשא דרם בריש טוריא אם לא אשוינך מדברא:
<b>גלעד אתה.</b> המקדש שממנו צרי ורפואה לכל העולם:

### passuk 7
<b>וקדשתי.</b> וזמנתי:
<b>וכרתו מבחר ארזיך.</b> לפי שדמוהו ללבנון נופל כאן הל' הזה:

### passuk 8

### passuk 9

### passuk 10
<b>אל תבכו למת.</b> ליהויקים שימות לפני השער כשיסחבוהו להגלותו:
<b>בכו להולך.</b> ליהויכין ולצדקיהו אמור מעתה חביבה מיתתו של יהויקים שנאמר בו ונבלתו תהיה מושלכת לחורב ביום ולקרח בלילה (לקמן לו) מחייו של יהויכין שנאמר בו וארוחתו ארוחת תמיד וגו' (לקמן נב):

### passuk 11
<b>אל שלום.</b> הוא צדקיהו וכך נקרא (בדה"א ג) והרביעי שלום וקראו רביעי למלכות בבני יאשיהו שבתחלה מלך יהואחז ואח"כ יהויקים ואחריו יהויכין ואחריו צדקיהו: 
<b>אשר יצא.</b> ואע"פ שלא יצא עדיין מתנבא עליו כאלו יצא:

### passuk 12

### passuk 13
<b>הוי בונה ביתו.</b> על יהויקים הוא אומר שהוא היה רשע וסוף הענין מוכיח לכן כה אמר ה' אל יהויקים וגו':

### passuk 14
<b>בית מדות.</b> בית גדול כמו אנשי מדות (במדבר י״ג:ל״ב) שיש בהן מה למדוד:
<b>וקרע לו.</b> והרחיב לו, אחרים הגיהו וקרע לו ופתח לו וכן ותקרעי בפוך (לעיל יד) קרעת שמים ירדת (ישעיהו ס״ג:י״ט) כולן לשון פתיחה: 
<b>וספון בארז.</b> מסכך הגג בארזים:
<b>ומשוח בששר.</b> ומצייר בסממנים, ת"י בששר צבע הוא ממין הציורים, ל"א ומשוח בששר כמו חוט המשחה אליינאנ"ט אנשינופל"א בלעז:

### passuk 15
<b>התמלוך.</b> התאריך ימים על שאתה מתחרה להכביד על ממשלתך להודיע שאתה מלך:
<b>אביך.</b> יאשיהו שהתנהג בענוה הלא אכל ושתה וראה טוב כל ימי חייו:

### passuk 16

### passuk 17
<b>על בצעך.</b> לגזול ממון:
<b>המרוצה.</b> ריצוץ דלים ועושק יוכיח עליו כי עשוק ורצוץ תמיד סמוכין בלשון מקרא וכן את מי עשקתי ואת מי רצותי (שמואל א י״ב:ג׳):

### passuk 18
<b>והוי הדה.</b> הוי על תפארתו:

### passuk 19
<b>קבורת חמור יקבר.</b> כמה דמשגרין ית נבלת חמרא כן ישגרון ית נבילתיה (ת"י). ישגרון. יסחבון:

### passuk 20
<b>עלי הלבנון וצעקי.</b> סקי לבית מקדשא וצווחי:
<b>ובבשן תני קולך.</b> על הבשן שיחרב וי"ת ובתרעי טור ביתא ואיני יודע לפרש האיך נופל לשון בשן בשערי הר הבית אם לא בשביל הדלתות שעושין מאלוני הבשן והוא שם מקום או לשון בשן מקום בקע' רחבה כן היקף הר הבית מגרש ריוח לבה"מ: 
<b>וצעקי מעברים.</b> וצוחי על מגיזתא והם לשון מקום:

### passuk 21
<b>בשלותיך.</b> כשהיית בשלו':

### passuk 22
<b>כל רועיך.</b> כל מלכיך:
<b>תרעה רוח.</b> רוח קדים תרוצצם:

### passuk 23
<b>מקוננת בארזי'.</b> ששמת קנך במגדלות בתי ארזי' לבנות בתי מדות:
<b>מה נחנת.</b> מה מצאת חן בשביל גובה מגדלייך בעיני שודדיך בבא לך חבלים של לידה ומנחם פתר נחנת ל' חניה אבל דונש פתר אותו ל' חן:

### passuk 24
<b>חותם על יד ימיני.</b> תקוק וחתום בתוך בשר זרועי:
<b>אתקנך.</b> אנתקך לשון התיקם כצאן לטבחה (לעיל יב) עד התיקנו אותם (יהושע ח׳:ו׳) והנו"ן יתירה בו ומדרש אגדה במקום שנתק נתקן שעשה תשובה בבבל ונשאל הקב"ה על שנשבע כתבו את האיש הזה ערירי (כאן) ונולד לו זרובבל בבבל ונאמר לו על פי הנביא ביום ההוא אקחך זרובבל בן שאלתיאל עבדי ושמתיך כחותם (לקמן סוף מ"ג) כלפי שאמר לאביו אם יהיה חותם על יד ימיני אנתקנו:

### passuk 25

### passuk 26
<b>והטלתי.</b> לשון השלכה:

### passuk 27
<b>מנשאים את נפשם.</b> לשון תנחומים שנפשם מתנשאה להתנחם ולומר עוד נשוב לארצנו:

### passuk 28
<b>העצב נבזה.</b> תמיה הוא שמא צורה נשבר ונבזה האיש הזה שהושלך מעל פני כמי שאין חפץ בו:
<b>נפוץ.</b> נשבר כמו ככלי יוצר תנפצם (תהילים ב׳:ט׳) ואחרים הגיהו העצב כמו העצבים מעצבין את הקטן במסכ' שבת כלומר האתה נבז' ונפוץ בעיניך כעולל קטן שמעצבין אותו מילויילי"ר בלעז אין זה כדי: 
<b>הוטלו.</b> הושלכו, ל' השלכה שאין לה תקומה כמו כי יפול לא יוטל (שם לז):

### passuk 29
<b>ארץ ארץ ארץ.</b> מארצו גלה אל ארץ אחרת ואת ארץ ישראל שמעי דבר ה', ד"א ארץ ארץ ארץ, ארץ שהוא ארץ שבארצות שהיתה חשובה שבכולן, ד"א ארץ ישראל שלש ארצות היו בה יהודה ועבר הירדן והגליל:

### passuk 30
<b>גבר.</b> אשר לא יצלח בימיו כתבוהו:

>Credit : sefaris
>License : CC-BY