
### passuk 1

### passuk 2

### passuk 3
<b>ה' עיניך.</b> הלא הם בעלי אמונה להטיב ולמה בגדו אלה בך ואין מבקשין אמונה:
<b>הכיתה אותם.</b> ולא נעשו חולים על המכה לשום על לבם לשוב מרעתם:
<b>קחת.</b> כמו לקחת:

### passuk 4
<b>ואני אמרתי.</b> הנביא אומר כך אך דלים הם מחכמ' אלו שאני מדבר עמהם:
<b>נואלו.</b> לשון אויל כתרגומו איטפשו:

### passuk 5
<b>אלכה לי אל הגדולים.</b> הם ישמעו אך לא הועלתי וגם המה יחדו שברו עולו של הקב"ה מעליהם:

### passuk 6
<b>אריה.</b> מלכות בבל:
<b>זאב.</b> מלכות מדי:
<b>נמר.</b> מלכות אשור:
<b>יטרף.</b> באדום:
<b>זאב ערבות.</b> לשון ערבה ושוחה זאב המדבר:
<b>שוקד.</b> ממהר ומנחם חברו עם ל' שמירה כמו לשקוד על דלתותי (משלי ח) י"ת לשון אריבה:

### passuk 7
<b>אי לזאת.</b> אסלח לך בתמיה שמא לזאת אסלח לך ומנחם פירש אי כמו אין אשר בניך עזבוני ואשביע אותם כל טוב:
<b>יתגודדו.</b> יתקבצו גדודים:

### passuk 8
<b>סוסים מיוזנים משכים היו.</b> בכל בקר היו משכים לאור בקר בהשכמה:
<b>יצהלו.</b> ל' זה נופל על הסוסים מקול מצהלות אביריו (לקמן ח) לשון צהלה אנוויישמינ"ט בלעז:

### passuk 9

### passuk 10
<b>בשרותיה.</b> ל' מישור ומנחם חברו ל' חומה עם אדלג שור (תהילים י״ח:ל׳) אך לא יתכנו נטישותיה צי"ש בלעז שהם שרשי כרם להיות נחשבים עם החומות ולא עם המישור, ואני אומר שרותיה ל' שורות הכרם וי"ת בשרותיה בקירוהא ונטישותיה ברניתהא:

### passuk 11

### passuk 12
<b>ויאמרו לא הוא.</b> לא מן קדמוהי אתיא עלנא טבתא:

### passuk 13
<b>והנביאים יהיו לרוח.</b> כתרגומו ונביי שקרא יהון ללמא כלומר הנבואה שניבאים לנו נביאי שקר בשמו של הקב"ה דבריהם יהפכו להבל והדבור של קדושה שהם אומרים לנו בשם הקב"ה אינן בהם: 
<b>כה יעשה להם.</b> הנביא אומר לאומרים זאת כה יעשה להם כאשר אמר ה' לי ומה אמר ה' לי יען דברכם את הדבר הזה וגו':

### passuk 14
<b>ואכלתם.</b> ותאכל אותם:

### passuk 15
<b>איתן.</b> תקיף:
<b>גוי מעולם הוא.</b> מימי קדם התחיל למרוד בי בדור הפלגה בארץ שנער:

### passuk 16
<b>אשפתו.</b> מקום נרתק החצים:

### passuk 17
<b>ירושש ערי מבצריך וגו'.</b> הרי זה מקרא מסורס ירושש בחרב את ערי מבצריך אשר אתה בוטח בהנה:
<b>ירושש.</b> ימסכן:
<b>בחרב.</b> על ידי גייסות וכן הוא אומר וחרב לא תעבור בארצכם (ויקרא כו):

### passuk 18

### passuk 19

### passuk 20

### passuk 21

### passuk 22
<b>האותי לא תיראו.</b> הלא הים שאינו דואג מפני הפורעות ואינו מצפה לקיבול שכר ירא מפני ואינו עובר הגבול אשר שמתי סביביו:
<b>תחילו.</b> ל' פחד:
<b>ויתגעשו.</b> גליו ומרומם לעבור הגבול ולא יוכלו לעבור:
<b>והמו גליו.</b> שאון קול גדול:
<b>ולא יעברנהו.</b> הגלים לא יעברו הגבול:

### passuk 23

### passuk 24
<b>יורה ומלקוש.</b> כתרגום בכיר ולקיש:
<b>שבועות חוקות קציר.</b> שבעה שבועות שחקק לנו בהן שתי חוקות קציר חק העומר וחק שתי הלחם:
<b>ישמר לנו.</b> שיהא הקציר בזמנו:

### passuk 25
<b>הטו אלה.</b> הטו החוקות האלה מעליכם שאינם שומרים לכם ואתם כלים ברעב:

### passuk 26
<b>ישור.</b> יארוב וכן למען שוררי (תהילים ה׳:ט׳) ל' אשורנו ולא קרוב (במדבר כ״ד:י״ז):
<b>כשך יקושים.</b> כאשר ישוך היקוש שעושין ללכוד צביים ביער כשרגלו בא לתוכו והוא נושכו ומחזיקו ברגלו ונלכד וקורין לו פיי"ד בלעז: 
<b>הציבו משחית.</b> צינבי"ל בלעז כן עושין אורבים על עיר או על דרך: 
<b>הציבו.</b> כמו מצב פלשתים (סא"א):

### passuk 27
<b>ככלוב.</b> הוא מקום שמפטמין בו עופות וכן תרגמו יונתן כבית פיטמא ובלעז פרנ"ק:

### passuk 28
<b>עשתו.</b> ל' עשת שן (שיר ה) גוף עב ובלעז אישפישור"ט: 
<b>עברו דברי רע.</b> אם באת רעה או עבירה לידם לא נטו ממנה אלא עברו בה ועשאוה:
<b>לא דנו דין יתום.</b> למען יצליחו:

### passuk 29

### passuk 30
<b>שמה.</b> תמהון:
<b>ושערורה.</b> דבר מגונה לכל ומהו דבר התמהון הנביאים נבאים שקר ואומרים הוו גוזלין ואונסין והכהנים שהם שופטי העם ונוגשיהם ירדו את העם על ידי הנביאים כלומר לאחריהם כמו (שמואל ב ט״ז:ו׳) והמלך עובר וכל העם עוברים על ידו (רודף) (ס"א דדוד) אחריו אף כאן על ידיהם אחריהם לעשות כדברי הנביאים:

>Credit : sefaris
>License : CC-BY