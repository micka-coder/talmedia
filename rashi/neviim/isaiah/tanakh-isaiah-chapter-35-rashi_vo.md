
### passuk 1
<b>ישושום.</b> ישישו עליהם כמו ישושו מהן, כמו בני יצאוני (ירמיהו י׳:כ׳) שפתרונו יצאו ממני וכן בשלם הבשר (מלכים א י״ט:כ״א) בשל להם הבשר:
<b>מדבר וציה.</b> ירושלי' הקרוי' ציה וציון הקרוי' מדבר הן ישושו על מפלתם של גבורי שעיר (ובצרה):
<b>ותגל ערבה.</b> של ירושלים:

### passuk 2
<b>ורנן.</b> כמו ולרנן:
<b>הלבנון.</b> בית המקדש:
<b>הדר.</b> כבודו לציון:

### passuk 3
<b>חזקו ידים רפות.</b> כל הנביאים מבשרי ישועה נחמו את ישראל וחזקו את ידיהם הרפות, חזקו ל' משקל כבד ופתרונו חזקו את אחרים ואם היה בא לומר חזקו אתם שידכם רפות היה לינקד חזקו ואמצו (דברי הימים ב ל״ב:ז׳) עכשיו שאומר להם לחזק ולאמץ אחרי' נקוד חזקו אמצו חזקו אל תיראו. זה נקוד חזקו ל' קל חזקו אתם מאליכם כמו שיאמר ליחיד חזק ואמץ (יהושע א׳:ו׳) ולא יאמר חזק:

### passuk 4
<b>לנמהרי לב.</b> שממהרין את הגאולה ומצירין על איחורה:
<b>נקם יבא.</b> כמו בנקם יבא:
<b>גמול אלהים.</b> על הרשעים הוא יבא ואתכם יושיע:

### passuk 5
<b>עיני עורים.</b> אותם שהיו עד הנה עורים מהכיר את מורא זו עליהם:
<b>ואזני חרשים.</b> שלא היו שומעים לקול נביאים עד הנה תפקחנה ותפתחנה כי אתן להם רוח נכון ליראה אותי ועל ישראל הוא אומר שקראם עורי' וחרשים כענין שנאמר החרשים שמעו וגו':

### passuk 6
<b>אז ידלג כאיל פסח וגו'.</b> ישראל שהם עכשיו פסחים וחלשים מצינו שקוראם פסחים חלשים כמו שנאמר פסחים בזזו בז (לעיל לג):
<b>ותרון.</b> בישועתי:
<b>לשון אלם.</b> לשונם של ישראל שהיו בין הכשדים אלמים שומעי' חרפות ואינם משיבים:
<b>כי נבקעו במדבר מים.</b> כי תשמחם ישועתו ויפרחו כמדבר ציה הצמאה למים ומעיינות נבקעי' בתוכה כלומר כי יצמח ישע לנדכאים:

### passuk 7
<b>והיה השרב.</b> להם <b>לאגם.</b> התאב לתשועה יהא נושע והנביא דבר בלשון משל:
<b>בנוה תנים רבצה וגו'.</b> בנוה מקום שהיה מדבר ציה שהוא נוה מרבץ תנין יהיה לח מקום חציר הנעשה לקנה וגומא ואין דרך קנה וגומא גדלים אלא במקום מים כענין שנאמר היגאה גומא בלי בצה (איוב ח׳:י״א):
<b>רבצה.</b> שם דבר הוא כמו מרבץ שהרי אינו מפיק ה"א:

### passuk 8
<b>והיה שם מסלול.</b> לעוברים ושבים:
<b>לא יעברנו.</b> לאותו דרך שום טמא כלומר לא יהיה עוד לאומות:
<b>והוא למו.</b> והוא הדרך של אותן עורים וחרשים ופסחי' ואלמים הנזכרים למעלה והיה הלוך אותו דרך ואפילו הם אוילים לא יתעו כי איישירנו לפניהם:

### passuk 9
<b>ופריץ חיות.</b> חזיר מיער (תהילים פ׳:י״ד) אין לך פריץ בחיות כחזיר הבר וגם אריה מסובכו (ירמיהו ד׳:ז׳) הוא נבוכדנצר לא ימצא שם:
<b>בל יעלנה.</b> לאותה הדרך דרך משמש לשון זכר ולשון נקבה כדכתיב את הדרך אשר ילכו בה (שמות י״ח:כ׳) הרי נקבה, בדרך אחד יצאו אליך (דברי' יח) הרי זכר:
<b>לא תמצא.</b> חיה רעה שם:

### passuk 10
<b>ושמחת עולם.</b> שמחה אשר מעולם שהיתה להם כבר בדרך יציאתן ממצרי' וה' הולך לפניהם יומם (שמות י״ג:כ״א):
<b>ונסו.</b> היגון והאנחה מהם:

>Credit : sefaris
>License : CC-BY