
### passuk 1
<b>והחזיקו.</b> ויאחזו:
<b>שבע נשים באיש אחד.</b> מרוב אלמנות רבות, באיש אחד מבקשות ממנו שישא אותן:
<b>אסוף.</b> הטמן חרפתנו כמו ואספתו אל תוך ביתך (דברים כ״א:י״ב) שהאשה כשהיא נשואה אין נוהגין בה מנהג הפקר ומ"א נבוכדנאצר גזר שלא יבעלי א"א שלא יענשו לכן היו מבקשות שיהא עליהן שם אישו':

### passuk 2
<b>ביום ההוא.</b> לאחר שיכלו נוי תכשיטי הנואפות והנבלות לא תכלה (ס"א לא תסולה) עוד צבי נוי כבודם באלה:
<b>יהיה צמח ה'.</b> לכם לנוי:
<b>לצבי ולכבוד.</b> הם הצדיקים הנשארים בם והחכמים תלמידי התורה בהם יתלו את צבי כבודם:
<b>ופרי הארץ.</b> הם בני הצדיקים פרי עץ חיים הם יהיו לגאון ולתפארת אשר בהם יתפארו ויתהללו פליטת ישראל צבי. הוא נוי דבר צביון שיש חפץ בו:

### passuk 3
<b>והיה הנשאר.</b> בהם בציון יתיישבו:
<b>והנותר.</b> בכל מקום ישכנו בירושלים:
<b>קדוש יאמר לו.</b> כולם יהיו צדיקים וא"ת צדיקים המתים לפני אותו היום אבד כבודם ת"ל כל הכתוב לחיי העוה"ב יהיו בירושלים כת"י:

### passuk 4
<b>אם רחץ.</b> כי רחץ יש אם משמש כן בלשון כי וכן (איוב ח׳:י״ח) אם יבלענו ממקומו כי יבלענו, עד אם כלו לשתות (בראשית כ״ד:י״ט):
<b>צואת.</b> תגאלת כתרגומו כלומר העביר עונם ע"י יסורין וביעור מן העולם:
<b>ידיח.</b> ל' רחיצה בל' משנה ובמקרא ושם ידיחו את העולה (יחזקאל מ׳:ל״ח):
<b>ברוח משפט.</b> ע"י יסורין טלנ"ט בלע"ז שיעלה על רוחו לשפוט אותם:
<b>וברוח בער.</b> לבערם מן העולם בער כמו לבער דישקומבמ"ט בלע"ז ל' פעול הלוך:

### passuk 5
<b>ועל מקראיה.</b> הקרואים בתוכה:
<b>ענן יומם ועשן.</b> להגין עליהם מן האומות:
<b>כי על כל כבוד.</b> האמור להם תהא החופה שתחופף שכינתי עליהם ושבע חופות יש כאן ענן ועשן נוגה אש להבה חופה שכינה:

### passuk 6
<b>וסוכה תהיה לצל וגו'.</b> מחורב להגין מלהט יום הבא שנאמר ברשעים ולהט אותם היום הבא (מלאכי ג) שהקב"ה מוציא חמה מנרתקה ומקדרה עליהם:
<b>ולמחסה.</b> ל' כיסוי:
<b>ולמסתור.</b> להסתר בה:
<b>מזרם.</b> אש המקלחת מנהר דינור על הרשעים בגיהנם שנאמר על ראש רשעים יחול (ירמיה כג) במס' חגיגה:
<b>וממטר.</b> מטר היורד על הרשעי' כענין שנאמר ימטר על רשעים פחים (תהילים י״א:ו׳):

>Credit : sefaris
>License : CC-BY