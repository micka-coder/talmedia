
### passuk 1

### passuk 2
<b>כי אם הלוים כי בם בחר.</b> כלומר בלוים בחר ולא בעגלה שלפי שהרכבנוהו בעגלה נענש עוזה וזהו שאמר למטה כי למבראשונה לא אתם פרץ ה' אלהינו בנו כי לא דרשנוהו כמשפט שהרכבנוהו בעגלה:

### passuk 3

### passuk 4

### passuk 5

### passuk 6

### passuk 7

### passuk 8

### passuk 9

### passuk 10

### passuk 11

### passuk 12

### passuk 13

### passuk 14

### passuk 15
<b>כדבר ה' בכתפם.</b> לשאת אותו ולא ממש בכתפם כי אם במוטות עליהם:

### passuk 16

### passuk 17

### passuk 18
<b>ועמהם אחיהם המשנים.</b> משנה להם לשוערים:
<b>זכריהו בן.</b> כך שמו וכל אלו משוררים ושוערים היו בדרך שהביאו את הארון והמשוררים והשוערים שהעמיד דוד לאחר שנתנו הארון אל האהל אשר נטה לו דוד ובמשכן שילה היו שוערים ובדרך לא היו שוערים לפי שלא הוצרכו כל כך שוערים לפיכך נעשו משוררים חוץ משנים ברכי' ואלקנה וכל זה היה בדרך אבל בנוח הארון היו משוררים שוערים:

### passuk 19
<b>והמשוררים הימן אסף ואיתן וגו'.</b> להשמיע קול הם היו ממונים על אותו כלי שיר:

### passuk 20
<b>וזכריה ועזיאל וגו'.</b> אלו שנאמרו בפסוק למעלה שהיו שוערים החזירו כאן לעשות משוררים:
<b>על עלמות.</b> על אותן כלי שיר שמנגנין בהם אותן מזמורים למנצח על עלמות וגו':

### passuk 21
<b>ומתתיהו ואליפלהו וגו'.</b> על השמינית לנצח אותו כלי שיר שמנגנין עליו אותן מזמורים למנצח על השמינית:

### passuk 22
<b>וכנניהו שר הלוים במשא.</b> במה היה שר במשא בנשאות השיר:
<b>יסר במשא.</b> מייסר ומוכיח אותם על המשא בנגון נעימות שיר אם להרים קול אם להשפיל:
<b>כי מבין הוא.</b> במשא בנשיאות הנגון ולשון מבין נופל על למוד השיר ודוגמא ויהי מספרם עם אחיהם מלמדי שיר לה' כל המבין וגומר וכתוב ויפילו גורלות וגו' מבין עם תלמיד:

### passuk 23

### passuk 24

### passuk 25

### passuk 26
<b>ויהי בעזר האלהים.</b> רבותינו אמרו מכאן שהארון נושא את עצמו:

### passuk 27
<b>ודוד מכרבל.</b> כמו בדניאל בכרבלתהון דוגמא כרבלתא דתרנגולא:
<b>וכל הלוים.</b> כמו כן מכורבלים במעיל בוץ ולפי שהיה דוד משורר כמו לוים לבש גם הוא לבושיהם שלבשו גם הם וראיה להבדיל כך היה מנהג מלכים ושרים של עובדי כוכבים ומזלות שאוכלים עם כהניהם כחוקם היו לובשים לבושי כהניהם:
<b>ועל דויד אפוד בד.</b> כאותו אפוד של אהרן שהיה כמין שני לבדין אחד לפנים ואחד לאחור ומגיע עד מתניו והיה האזור ארוג ממנו וחגרו בו:

### passuk 28

### passuk 29
<b>ומיכל בת שאול וגו'.</b> לפי שספר דברי הימים בשביל כבוד דוד הוא לפיכך אין כתוב כאן מה אמרה מיכל לדוד כמו שכתוב בשמואל מה נכבד היום מלך ישראל אשר נגלה היום לעיני אמהות עבדיו כהגלות נגלות אחד הריקים כי זילותא של דוד היה שאמרה לו אשה כן:

>Credit : sefaris
>License : CC-BY