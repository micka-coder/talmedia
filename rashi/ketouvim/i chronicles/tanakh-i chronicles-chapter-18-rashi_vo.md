
### passuk 1
<b>ויהי אחרי כן ויך דויד.</b> אחר שאמר דוד לבנות בית וא"ל הקב"ה לא תבנה אתה אמר דוד הואיל ואין עלי לבנות הבית אלא בני עתה אכינה ואסדר לו הכל לכשיבא בני לבנות הבית שיהא לו הכל מזומן ועתה מניח הכל והולך ומספר היאך זימן לו הבנין שנלחם עם אויביו והקדיש שללם לבנין הבית וכן דרך הפסוק לדברו ודוגמא באליהו ובאלישע מאחר שאמר יהי נא פי שנים ברוחך אלי מניח כל המעשה מן המלכים ומספר והולך מן נפלאות אלישע היאך היו פי שנים עד שישלים הכל:

### passuk 2

### passuk 3
<b>ויך דויד את הדדעזר מלך צובה חמתה.</b> בחמת היתה המלחמה ובחמת הכם דוד:
<b>חמתה.</b> כמו לחמת:
<b>להציב ידו.</b> פתרונו כשהלך להציב כחו להשיב גבולו ולהציב בנהר פרת שהיה משיב לגבול נהר פרת ודוגמא (שמואל ב י״ח:י״ח) ואבשלום לקח ויצב לו בחייו וגו' ויקרא לה יד אבשלום שפתרונו כח גבול אבשלום, ד"א ויקרא לה יד אבשלום בתוך המצבה צר אבשלו' צורת אורך ידו כדכתיב באותו פסוק כי אמר זאת הצורה המצויירת אחר יד אבשלום, (מפי ר' יצחק בר שמואל בנרבונ"א שמעתי כן):

### passuk 4
<b>ויעקר דויד.</b> ומשום דכתיב לא ירבה לו סוסים כדכתיב (דברים י"ז) ואת סוסיהם תעקר (יהושע י״א:ו׳): 
<b>ויותר ממנו מאה רכב.</b> לא ירבה לו סוסים הא כדי מרכבתו מותר:

### passuk 5
<b>ויבא ארם דרמשק.</b> (בשמואל ב ח׳:ה׳) כתיב דמשק ודרך הפסוק לדבר כן כמו מן שבט שרביט שהרי אייסר אתכם בשוטים תרגום שרביטים גם זו אמר ר' יצחק:

### passuk 6
<b>וישם דוד בארם דרמשק.</b> פתרון נציבים (ובשמואל שם) כתיב בפירוש וישם דוד בארם דמשק נציבים:

### passuk 7
<b>שלטי הזהב.</b> בויכר"ש בלע"ז דוגמתו (בירמיהו נ״א:י״א) הברו החצים מלאו השלטים:

### passuk 8
<b>נחשת רבה מאד בה עשה וגו'.</b> וזהו שאמר כיון שאמר דוד לבנות הבית ואמר הקב"ה לו לא אתה תבנה הבית כי אם בנך מספר והולך היאך זימן לו לבנות הבנין:

### passuk 9

### passuk 10
<b>כי איש מלחמות תעו.</b> בעל מחלוקתו היה וכן מוכיח למעלה ויך דוד את הדרעזר וכי מה עניין להם לחמת לערוך בו מלחמה אלא הדרעזר מלך צובה הלך להלחם על תעו מלך חמת בחמת ובעוד כן בא דוד עליו והכהו וכל כלי זהב וכסף ונחשת הביא לדוד וכן (בשמואל ב ח׳:י׳) ובידו היה כלי כסף וכלי זהב וכלי נחשת:

### passuk 11

### passuk 12

### passuk 13
<b>וישם באדום נציבים.</b> שלטונים שלא רצה להמליך עליהם מלך:

### passuk 14
<b>משפט וצדקה.</b> משך עצמו מלהלחם עוד ומלצאת ולבא עוד במלחמה והיה יושב ושופט תמיד ישראל בצדקה:

### passuk 15
<b>ויואב וגו'.</b> על הצבא לפי שמשך ידו מלצאת עוד בצבא הניח יואב על הצבא להלחם כל מלחמתו כל זה מוסב על עשה משפט וצדקה ומה שהפסיק ויואב על הצבא משום הכי הוצרך שלא תאמר הואיל ודוד עשה משפט אם כן לא היו ישראל עוד נלחמים לכך נאמר ויואב על הצבא:
<b>מזכיר.</b> חוזר לראש שהיה מזכיר איזה דין בא לפני המלך תחלה דוגמא להביא את ספר הזכרונות דברי הימים (אסתר ו' א'):

### passuk 16
<b>ושושא סופר.</b> אחילוד מזכיר ושושא כותב על ידו:

### passuk 17
<b>על הכרתי והפלתי.</b> פתרונו אומות היו כדכתיב (צפניה ב') הוי גוי כרתים ומאומותם היו עם דוד אנשים גבורי חיל ובניהו עליהם ודוגמא (בשמואל ב' טו) וכל עבדיו עוברים על ידו וכל הכרתי וכל הפלתי וכל הגתים וגומר:
<b>ובני דוד הראשונים ליד המלך.</b> פתרונו ובני דוד היו תמיד ראשוני' אצל המלך לעשות כל צרכו:

>Credit : sefaris
>License : CC-BY