
### passuk 1
<b>ואחר הדברים האלה.</b> של בנין הבית:
<b>ארתחשסתא.</b> הוא דריוש:

### passuk 2

### passuk 3

### passuk 4

### passuk 5

### passuk 6
<b>ויתן לו המלך.</b> דריוש:
<b>כיד ה' אלהיו עליו.</b> כאשר צוה הקב"ה עליו ומקרא מסורס הוא ויתן לו המלך כל בקשתו כיד ה' אלהיו עליו ואמרו רז"ל עזרא הוא מלאכי:

### passuk 7
<b>בשנת שבע.</b> היא שנה אחר תשלום הבית:
<b>לאתחשסתא.</b> הוא דריוש:

### passuk 8
<b>בחדש החמישי.</b> הוא חדש אב כי באחד לחודש ניסן אותו היום היתה תחלת עלייתם מבבל ובאחד לחדש אב באו לירושלים:

### passuk 9
<b>יסוד המעלה.</b> יסוד תחלת העליה:
<b>כיד אלהיו.</b> כאשר הצליחו יד הקב"ה שהיתה ידו טובה עליו להצליחו בדרכיו:

### passuk 10
<b>כי עזרא וגו'.</b> ועל כן הלך והצליח בדרכו שהרי עזרא הכין לבבו וגומר נותן טעם לדבריו:

### passuk 11
<b>וזה פרשגן הנשתוון.</b> וזה פתשגן הכתב:
<b>וחקיו על ישראל.</b> ואת חקיו אשר צוה על ישראל לשמרם:

### passuk 12
<b>ספר דתא.</b> ספר תורה:
<b>גמיר וכענת.</b> ספיקא היא בידו:

### passuk 13
<b>מני שים טעם.</b> ממני יוצא הרשות כי כל אשר נדבה רוחו אותו מן ישראל מן הכהנים והלוים ללכת לירושלים ילכו עמך:

### passuk 14
<b>כל קבל.</b> בשביל כך מאת המלך ושבעת יועציו רואי פני המלך אתה שלוח:
<b>ושבעת יעטוהי.</b> ושבע יועציו הם שבעה רואי פני המלך:
<b>לבקרה על יהוד.</b> כדי לדרוש ולבדוק על היהודים אשר בירושלים אם הם עסוקים בתורתו של הקב"ה אשר בידך:

### passuk 15
<b>ולהיבלה.</b> ולהוליך כסף וזהב של המלך ויועציו אשר התנדב לאלהי ישראל לתקן ביתו אשר משכנו וביתו בירושלים:

### passuk 16
<b>וכל כסף ודהב.</b> וכל נדבת כסף וזהב אשר תמצא במדינת בבל עם שאר נדבת העם והכהנים אשר מתנדבים לביתו של הקב"ה אשר בירושלים תוליך הכל לירושלים:

### passuk 17
<b>כל קבל דנה.</b> ובשביל כך של עבודות המקדש מהרה תקנה בכסף זה בקר ואילים וכבשים וזבחים ומנחות ונסכי' ותקריבם על המזבח של הקב"ה:

### passuk 18
<b>ומה די עלך.</b> ואשר ייטיב לך ולאחיך במותר הכסף והזהב לעשות כרצונו של הקב"ה תעשו:

### passuk 19
<b>ומאניא.</b> וכלים הנתונים לך לעבודתו של הקדוש ברוך הוא שלם לפני הקב"ה בירושלים:

### passuk 20
<b>ושאר חשחות.</b> ושאר צריכות שתצטרך לביתו של הקב"ה לקנות אשר יהיה לך ליתן הדמים תתן מאוצר המלך:

### passuk 21
<b>ומני אנה.</b> וממני אני דריוש המלך יוצא ציווי ורשות לכל הגזברים אשר בעב' הנהר לצד א"י המקבלים מסים שלי מן העובדי כוכבים אשר כל דבר שישאל מכם עזרא הכהן סופר התורה של הקב"ה מהרה יעשה שלא יעכבו את שאלתו עד מאה ככרים של כסף לקנות קרבנות ומאה כורי' חטין למנחות ועד מאה מדות יין לנסכים ומאה (מדות) של שמן לבלול מנחות ומלח לקרבנות כענין שנא' (ויקרא ב׳:י״ג) וכל קרבן מנחתך במלח תמלח:

### passuk 22
<b>די לא כתב.</b> ומלח שאין כתוב בו מדה יתנו ככל הצורך:

### passuk 23
<b>כל די מן טעם.</b> כל אשר יהיה מרשותו של הקב"ה וציוויו יעשה בזריזות בחותם המלך לביתו של הקב"ה: 
<b>אדרזדא.</b> חותם בלשון ערבי:
<b>די למה להוא.</b> אשר למה יהיה קצף על מלכות המלך ובניו ועל כן יתנו הגזברים כל צרכי הבית:

### passuk 24
<b>ולכום מהודעין.</b> ולכם אנו מודיעים אשר כל הכהנים והלוים המשוררים והשוערים והנתינים שהם חוטבי עצים ושואבי מים למזבח ועובדים בבית זה של הקב"ה לא ישלוט אדם עליהם להשליך עליהם מס וכסף גולגולת אלא יהיו בני חורין מעבודת המלך:

### passuk 25
<b>ואנת עזרא כחכמת אלהיך די בידך.</b> ואתה עזרא כפי חכמת אלהיך אשר בידיך יותר מן השופטים והדיינים שהם דנין כל העם שבעבר הנהר לצד ארץ ישראל עם יודעי התורה:
<b>ודי לא ידע.</b> והשופט אשר לא ידע לשפוט תודיע לו המשפט לעשותו:

### passuk 26
<b>וכל די לא להוא עבד.</b> וכל אשר לא יהיה עושה דתו של הקב"ה ודת המלך מהרה יעכב הדין והמשפט: 
<b>דינה.</b> הדין יעשה ממנו מן המעכב משפט:
<b>הן למות.</b> להרג:
<b>הן לשרושי.</b> אם לעקרו מן העולם אותו ואת זרעו ואת משפחתו, לשרושי דישראצינ"ר בלע"ז: 
<b>הן לענוש נכסין.</b> אם לענשו בממון:
<b>ולאסורין.</b> או לייסרו בייסורין, עד כאן מכתב האגרת אשר נתן דריוש המלך לעזרא הסופר למען ישאהו לירושלים להראותו אל הכהנים והלוים וגזברי המלך למען יחזיקו לקיים המצות ולעבוד ה' בבית המקדש ולשמור התורה כמשפט:

### passuk 27
<b>ברוך ה'.</b> כך כתב עזרא בספרו כאשר נתן הודאה להקב"ה:

### passuk 28
<b>ויועציו.</b> הם שבעה רואי פני המלך הן שבעה יעטוהי של מעלה:
<b>כיד ה' אלהי עלי.</b> כאשר היתה עזרתו של הקב"ה עלי וקבצתי מישראל הנשארים בבבל ראשי אבות וגדולים לעלות עמי מבבל:

>Credit : sefaris
>License : CC-BY