
### passuk 1
<b>אַחַר הַדְּבָרִים הָאֵלֶּה.</b> שֶׁנִבְרֵאת רְפוּאָה זוּ לִהְיוֹת לִתְשׁוּעָה לְיִשְׂרָאֵל: 
<b>גִּדַּל הַמֶּלֶךְ וְגוֹ' אֶת הָמָן.</b> שֶׁהַקָּדוֹשׁ בָּרוּךְ הוּא בּוֹרֵא רְפוּאָה לְמַכָּתָן שֶׁל יִשְׂרָאֵל קוֹדֶם שֶׁיָבִיא הַמַּכָּה עֲלֵיהֶם:

### passuk 2
<b>כֹּרְעִים וּמִשְׁתַּחֲוִים.</b> שֶׁעָשָׂה עַצְמוֹ אֱלוֹהַּ, לְפִיכָךְ, וּמָרְדְּכַי לֹא יִכְרַע וְלֹא יִשְׁתַּחֲוֶה: 

### passuk 3

### passuk 4
<b>הֲיַעַמְדוּ דִּבְרֵי מָרְדְּכַי.</b> הָאוֹמֵר שֶׁלֹּא יִשְׁתַּחֲוֶה עוֹלָמִית, כִּי הוּא יְהוּדִי, וְהוּזְהַר עַל עֲבוֹדַת אֱלִילִים: 

### passuk 5

### passuk 6

### passuk 7
<b>הִפִּיל פּוּר.</b> הִפִּיל מִי שֶׁהִפִּיל, וְלֹא פִּירֵשׁ מִי. וּמִקְרָא קָצֵר הוּא: 
<b>הוּא הַגּוֹרָל.</b> הַכָּתוּב מְפָרֵשׁ וּמַהוּ הַפּוּר הוּא הַגּוֹרָל. הִפִּיל הַגּוֹרָל בְּאֵיזֶה חֹדֶשׁ יַצְלִיחַ:
<b>מִיּוֹם לְיוֹם.</b> בְּאֵיזֶה יוֹם בַּחֹדֶשׁ יַצְלִיחַ:

### passuk 8
<b>וְאֶת דָּתֵי הַמֶּלֶךְ.</b> לָתֵת מַס לַעֲבוֹדַת הַמֶּלֶךְ:
<b>אֵין שֹׁוֶה.</b> אֵין חֲשַׁשׁ. כְּלוֹמַר אֵין בֶּצַע:

### passuk 9
<b>יִכָּתֵב לְאַבְּדָם.</b> יִכָּתֵב סְפָרִים לִשְׁלֹחַ לְשָׂרֵי הַמְּדִינוֹת לְאַבְּדָם:

### passuk 10
<b>וַיָּסַר הַמֶּלֶךְ אֶת טַבַּעְתּוֹ.</b> הוּא מַתַּן כָּל דָּבָר גָּדוֹל שֶׁיִּשְׁאֲלוּ מֵאֵת הַמֶּלֶךְ, לִהְיוֹת מִי שֶׁהַטַּבַּעַת בְּיָדוֹ שַׁלִּיט בְּכָל דְּבַר הַמֶּלֶךְ: 

### passuk 11

### passuk 12

### passuk 13
<b>וְנִשְׁלוֹחַ סְפָרִים.</b> וְיִהְיוּ נִשְׁלָחִים אישטר"א טרמי"ש בלע"ז. וְהוּא מִגִּזְרַת "אִם נִלְחוֹם נִלְחַם" נִלְחוֹם, "הַנִגְלֹה נִגְלֵיתִי" נִגְלֹה, "נִדְמֹה נִדְמֵיתִי": נִדְמֹה: 
<b>בִּשְׁלוֹשָׁה עָשָׂר לְחֹדֶשׁ שְׁנֵים עָשָׂר.</b> בְּיוֹם י"ג לְאוֹתוֹ חֹדֶשׁ שֶׁהוּא י"ב לְחָדְשֵׁי הַשָנָה: 

### passuk 14
<b>פַּתְשֶׁגֶן.</b> לָשׁוֹן אֲרַמִּי פַּתְשֶׁגֶן סִפּוּר הַכְּתָב דרישמאנ"ט בְּלַעַ"ז: 
<b>לְהִנָּתֵן דָּת.</b> צִוּוּי הַכְּתָב שֶׁהָיָה אוֹמֵר לְהִנָּתֵן חֹק גְּזֵרַת הַמֶּלֶךְ:
<b>גָּלוּי לְכָל הָעַמִּים.</b> דָּבָר זֶה:

### passuk 15
<b>וְהַדָּת נִתְּנָה בְּשׁוּשַׁן.</b> מָקוֹם שֶׁהָיָה הַמֶּלֶךְ שָׁם נִתַּן הַחֹק בּוֹ בַיּוֹם, לִהְיוֹת עֲתִידִים לְיוֹם י"ג לְחֹדֶשׁ אֲדָר. לְכַךְ, 
<b>וְהָעִיר שׁוּשָׁן נָבוֹכָה.</b> הַיְּהוּדִים שֶׁבָּהּ:

>Credit : sefaris
>License : CC-BY