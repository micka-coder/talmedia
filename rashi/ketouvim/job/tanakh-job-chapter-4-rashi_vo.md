
### passuk 1
<b>מענה אליפז.</b> (אליפז בן עשו היה ועל ידי שנתגדל בחיקו של יצחק זכה שתשרה עליו שכינה:
<b>התימני.</b> מארץ תימן מארצו של עשו (סא"א):

### passuk 2
<b>הנסה.</b> לשון תימה הבעבור שניסה דבר אליך תלאה בנסיון אחד שניסך בוראך ובא אליך אתה נלאה, ומעתה עצור במילין מי יוכל מלהשיבך:

### passuk 3
<b>הנה יסרת רבים.</b> שהרבו דברים הוכחתם ויסרתם:
<b>וידים רפות.</b> ויגורות מפורענות הבא עליה' אתה היית רגיל לחזקם ולומר אל תירא שכך הוא מדת הדין:

### passuk 4
<b>יקימון.</b> רגילות הם מליך להקים את הכושל:

### passuk 5

### passuk 6
<b>הלא.</b> עתה סופך מוכיח על תחלתך שיראתך שהיית ירא שמים:
<b>כסלתך.</b> היא (ע' תוס' ב"מ נח), מחמת כסילות היא ולא מדעת שלימה וכן תקותך ותום דרכיך הכל כסילות:

### passuk 7
<b>נכחדו.</b> נעלמו ונאבדו כמו ותכחד מן הארץ (שמות ט׳:ט״ו):

### passuk 8
<b>כאשר ראיתי.</b> אשר (כן) נכחדו חורשי און ומכינים את האון במחשבתם כחורש זה שמכין לפני הזריעה ואחרי כן זורעים במעשיהם את העמל וראיתי, שהם יקצרוהו כלומר רעתם שבאה עליהם, וראיתי כי:

### passuk 9
<b>מנשמת אלוה יאבדו.</b> מנשיבת סערתו וכעסו:
<b>ומרוח אפו יכלו.</b> כלים תמיד ועל דור המבול דיבר:

### passuk 10
<b>שאגת אריה וקול שחל וגו'.</b> הארי גדול, והשחל בינוני, והכפיר קטן כולם נתעו. כלומר המלכים והשרים והעבדים וכל שמות הללו שמות אריה הם:

### passuk 11
<b>ליש אובד מבלי טרף.</b> השרים אבדו כליש זה האובד מבלי מזון כך אבד כחם מעשות חמס, אובד אינו לשון אדם האובד דבר ממנו אלא הוא עצמו הולך לאיבוד כמו תעיתי כשה אובד (תהילים קי״ט:קע״ו) וכמו הייתי ככלי אובד (שם לא):
<b>ובני לביא יתפרדו.</b> מדבר בדור הפלגה אשר נפוצו משם על פני כל הארץ:

### passuk 12
<b>ואלי דבר יגונב.</b> חוזר על תוכחתו שהוכיחו עד הנה מה תזעק זכר נא מי הוא נקי אבד וגו' כאשר ראיתי וגו', ועל אודותיך אלי דבר נבואה יגונב מן הסגנון כדבר גנוב לפי שאין רוח הקודש נגלה על נביאי עובדי כוכבים בפרהסיא משל למלך שהיתה לו אשה ופלגש כשבא אצל אשתו בא בגלוי ואצל פלגשו בא בסתר ובגניב' כך הקב"ה לנביאי עובדי כוכבים ויבא אלהים אל אבימלך בחלום הלילה (בראשית כ׳:ג׳) וכן ויבא אלהים אל לבן וגו' (שם לא), לבלעם נופל וגלוי עינים (במדבר כ״ד:ד׳) לאליפז בחזיונות הלילה, אבל בנביאי ישראל כתיב (שם יב) פה אל פה אדבר בו במראה ולא בחידות במדרש תנחומא מצאתי מוגה ול"ש:
<b>ותקח אזני שמץ מנהו.</b> שמץ מקצת רוח הבנה:

### passuk 13
<b>בשעיפים.</b> במחשבות:

### passuk 14
<b>פחד קראני.</b> מן הרוח שבא אלי ורוח הוא מלאך שנאמר (תהילים ק״ד:ד׳) עושה מלאכיו רוחות:

### passuk 15
<b>תסמר.</b> הרוח שערת בשרי:
<b>תסמר.</b> הוא ל' אדם שעמדו שערותיו:

### passuk 16
<b>יעמוד.</b> עומד היה בפני ולא הייתי מכיר מראהו:
<b>דממה וקול.</b> קול דבר חשאי הייתי שומע, ד"א דממה וקול אשמע קול שמעתי מדממה אבל דממה לא שמעתי דממה אלו המלאכים שאומרים שירה כדמתרגם ואחר הרעש קול דממה דקה (מלכים א י״ט:י״ב) קל דמשבחין בחשאי, משה דממה שמע מכאן שהראשונים נשתמשו בקול והאחרוני' בבת קול כאדם המכה בפטיש וקול ההברה נשמע למרחוק, כך הוא אומר:

### passuk 17
<b>האנוש מאלוה יצדק.</b> בתמיה:
<b>ואם מעושהו יטהר גבר.</b> ואם יותר מעושהו יטהר גבר ומה זה חבירך יצעק:

### passuk 18
<b>הן בעבדיו.</b> הצדיקים לא יאמין שלא יחטאו לו ומסלקם מן העולם לפני זמנם:
<b>תהלה.</b> ל' הוללות:

### passuk 19
<b>אף.</b> כל שכן:
<b>שוכני בתי חומר אשר בעפר יסודם.</b> קברם:
<b>ודכאום לפני עש.</b> מן השמים מתישין את כחם עד שהן שפלים ונדכאים לפני הרימה האוכלתן במותן:

### passuk 20
<b>מבקר לערב יכתו.</b> ביום אחד הם כתותים ונדכאים:
<b>מבלי משים.</b> על לב לשוב לקונם:
<b>לנצח יאבדו.</b> וגם זה הוא מקרא חסר:

### passuk 21
<b>הלא נסע יתרם בם.</b> כמו (ישעיהו ט״ו:ז׳) יתרה עשה וגו' גאותם וחכמתם תתבלע בגופן והנה נוסעת ונסחת כמו (שם לג) בל יסע יתידותיו:

>Credit : sefaris
>License : CC-BY