
### passuk 1
<b>(מענה איוב):</b>

### passuk 2
<b>והותי.</b> שברי:
<b>ישאו יחד.</b> עם משקל שכנגדם ואפי' הם חול ימים יכבד ממנו:

### passuk 3
<b>לעו.</b> מגומגמין כאדם שאין בו כח להוציא דבר מפיו כתיקונו וכן ושתו ולעו (עובדיה א׳:ט״ז) שכן דרך שיכור לגמגם בדבריו:

### passuk 4
<b>חמתם.</b> ארס שלהם דרך פרסיים לתת ארס של נחש בחציהם:

### passuk 5
<b>הינהק פרא וגו'.</b> כלומר וכי לחנם אני צועק והלא בהמה שוטה אינה נוהקת בזמן שיש לה דשא וכן שור לא יגעה אא"כ אין לו בליל תבואה, בפרא נוהג ל' נהק ובשור ל' געיי':

### passuk 6
<b>היאכל תפל.</b> דבר שהוא בלי מלח וצריך להמליחו ולא נמלח קרוי תפל בל' משנה (שבת קכח חולין קיג ע"א נדרים נא):
<b>אם יש טעם בריר.</b> הבא מחמת החלמות כשאוכל דבר חזק שמרבה ריר ורוק כגון שום כלומר וכי סבורים אתם שיהו מתקבלות תשובות שאין בהם ממש, ריר, כמו (שמואל א כ״א:י״ד) וירד רירו על זקנו:
<b>חלמות.</b> כמו (לקמן לט) יחלמו בניהם ל' חוזק ויש פותרים ל' חלום ואין נראה בעיני מפני דגשות הלמ"ד:

### passuk 7
<b>מאנה לנגוע נפשי.</b> כלומר הרבה יש לי לזעוק כי דברים שהיתה נפשי ממאנת וקצה לנגוע בהן ל' נגיעה:
<b>המה כדוי לחמי.</b> המה לי עתה נכונים למשמש בהם כמפות שלחני שלחמי נתון בהם כדוי ל' ויכרות את מדויהם (שמואל ב י׳:ד׳) כ"ש מפי רבי משלם רופא, ע"א כמפות שמסננין בהן את התבשיל ומאכל זב מהם, דוי לשון דוה זבה:
<b>לחמי.</b> כל מאכל קרוי לחם כמו עבד לחם רב (דניאל ה׳:א׳) וכמו נשחיתה עץ בלחמו (ירמיהו י״א:י״ט) ותירגם יונתן סמא דמות' במיכליה ל"א המה כמבטי מאכלי, כלומר גס לבי להסתכל בהם ברימה כאשר אני מסתכל במאכלי ולשון משנה הוא ומסגו כי דוו במסכת שבת:

### passuk 8

### passuk 9
<b>ויואל.</b> וירצה:
<b>וידכאני.</b> לשון מיתה:
<b>יתר ידו.</b> יגדל ידו במכתו כמו הנה יד ה' הויה (שמות ט׳:ג׳):
<b>ויבצעני.</b> ויכלני כמו בצע אמרתו (איכה ב׳:י״ז) ידיו תבצענו (זכריה ד):

### passuk 10
<b>ותהי עוד נחמתי.</b> ותהי עוד זאת לי לנחמה:
<b>ואסלדה בחילה ולא יחמול.</b> ואבקש ממנו סליחה שלא יחמול מלבצעני ואני איני מוצא לו דמיון במקרא זולתי שבלשון משנה הוא לשון ירא ודואג שהיד סולדת בהן מלכוות ברותחין כלומר אתחולל בדאג' ובחילה בקשה זו:
<b>כי לא כחדתי.</b> ולא חסרתי אמריו מלקיימן:

### passuk 11
<b>מה כחי.</b> חזק לסבול:
<b>כי איחל.</b> כי אמתין עד יום רפואה או עד יום מיתה:
<b>איחל.</b> כמו ויחל עוד דנח (בראשית ח׳:י׳):
<b>ומה קיצי.</b> ומה חשוב קיצי וחזק כי איחל כי לא אוכל להאריך קיצי מלסבול:
<b>נפשי.</b> הוא יצר תאות אדם בכמה מקומות כמו אם יש את נפשכם (שם כג):

### passuk 12

### passuk 13
<b>האם אין עזרתי בי.</b> לשון תימא הגם זאת תבא עלי שאין עזרתי בי אותם ריעים שהיו לי לעזרני אינם בעזרתי:
<b>ותושיה נדחה.</b> עצה של יועצים נדחה ממני שקמה עלי להקניט ולדחות:

### passuk 14
<b>למס מרעהו חסד.</b> למי שמונע חסד מחבירו והלמ"ד משמשת כמו לרב, לצו, לשב, מס גם הוא לשון פועל, כמו בא שב גד גם אלה לשון עושה:
<b>למס</b> החסד. מכלה אותו, כמו וחם השמש ונמס (שמות ט״ז:כ״א):

### passuk 15
<b>אחי.</b> בני מליצתי:
<b>בגדו.</b> בי, כמו הנחל הבוגד בגידות כמו שמפרש בענין:
<b>כאפיק נחלים.</b> מוצא נחלים יעברו ממיד' נכוח' וריעות ומה היא בגידותו של נחל:

### passuk 16
<b>הקודרים מני קרח.</b> אם בא עליהם קרח נקמטים ונעשים קרים (קרשים קרים):
<b>ועלימו יתעלם.</b> מתכסה השלג שנופל על הקרח הרי בגידה אחת שנתכסה מן העין ואין הצמא מוצא מים לשתות:

### passuk 17
<b>בעת יזורבו.</b> ל' יצורבו כחום השמש:
<b>נצמתו.</b> רטרי"ש בלע"ז כמו וחומץ צומתן בל' גמרא (פסחים מ ע"ב) צ' מתחלפת בז' כמו צעקה זעקה:
<b>יזורבו.</b> לשון ונצרבו בה כל פנים (יחזקאל כ״א:ג׳) וכמו אש צרבת (משלי טז):
<b>נדעכו.</b> נקפצו ממקומם:

### passuk 18
<b>ילפתו.</b> יאחזו אורחות דרכם כמו וילפת שמשון (שופטים טו) וכן ויחרד האיש וילפת (רות ג׳:ח׳) שחבקתו האשה:

### passuk 19
<b>תימא.</b> ארץ ישמעאל שהיא נמוכה והמים נגרים שם:
<b>קוו.</b> לשון קו נטוי, ד"א ל' יקוו המים:

### passuk 20
<b>בושו כי בטח באו עדיה.</b> יבושו שותיה כי בטח כל איש ואיש לשתות מהם:

### passuk 21
<b>כי עתה הייתם לו.</b> הייתם נמשלים לאותו נחל:
<b>תירא חתת.</b> ופחד המכה ותיראו לומר האמת ומחניפים את בעל ריבי:

### passuk 22
<b>ומכחכם שחדו בעדי.</b> ומממונכם:

### passuk 23

### passuk 24

### passuk 25
<b>מה נמרצו.</b> כמו קללה נמרצת (מלכים א ב׳:ח׳) לשון דבר דבור על אופניו (משלי כה) וכן נמלצו לחכי (תהילים קי״ט:ק״ג) כולן ל' מליצה הם ולמ"ד מתחלפת ברי"ש:
<b>אמרי יושר.</b> אם אמרי יושר הייתם אומרים היו מקובלים אבל עתה מה יוכיח הוכח מכם, כל תוכח' שבאיוב בירור הדברים הם ומעמידים על האמת:

### passuk 26
<b>הלהוכח מילים תחשבו.</b> הלברר דברים תחשובו:
<b>ולרוח.</b> הם משולים:
<b>אמרי נואש.</b> שאין בהם ממש כמו (ירמיה ה) ותאמרי נואש, איני חושש לדברי הנביאים:

### passuk 27
<b>תפילו.</b> בדינכם אתם מפילים האף על עני כמוני בקו משפט ותכרו שוחה על ריעכם להפילו:

### passuk 28
<b>הואילו.</b> התרצו לפנות אלי ולשמוע דברי ותראו אם על פניכם אכזב:

### passuk 29
<b>שובו נא.</b> לבחון ותבחנו שלא תהא עוד עולה ושובו (לחקור והרי) צדקי ימצא בה:

### passuk 30
<b>אם חכי לא יבין הוות.</b> לא יבין כשאני מדבר הוות:

>Credit : sefaris
>License : CC-BY