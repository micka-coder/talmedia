
### passuk 1
<b>יעלי סלע.</b> אשטנבו"ק ושונאה את ולדה ועולה לראש סלע גבוה כשכורעת לילד כדי שיפול לארץ וימות והקב"ה מזמן לו נשר ומקבלו בכנפיו:
<b>חולל אילות תשמור.</b> לשון חיל יולדה (ירמיהו) האילה רחמה צר ואין הוולד יכול לצאת ובשעת לידתה אני מזמן לה דרקון ומכישה ברחמה ונפתח ואם מקדים ומאחר רגע מיד מתה, ובין אותם רגעים איני מחליף ובין איוב לאויב נתחלף לי:

### passuk 2

### passuk 3
<b>תפלחנה.</b> מתבקע רחם שלהם ומוציא הולדות וחבלי לידה שלהם:
<b>תשלחנה.</b> מעליהם בלדתן לרגע שאני מזמין להם:

### passuk 4
<b>יחלמו.</b> יחזקו:
<b>ולא שבו למו.</b> משירבו קצת יגדלו בבר בזרעים ובדשאים ואינם צריכים לגידול אביהם ואמם:

### passuk 5
<b>חפשי.</b> שאין אדם יכול לגדל פרא ללמדו עבודת בהמות:
<b>ערוד.</b> חמור הבר:
<b>מי פתח.</b> מוסרותיו, שאין עליו עול אדם:

### passuk 6

### passuk 7

### passuk 8
<b>יתור הרים מרעהו.</b> הוא עצמו תר לו מקום מרעה:

### passuk 9
<b>רים.</b> כמו ראם:
<b>עבדך.</b> לעבדך:

### passuk 10
<b>בתלם עבותו.</b> (או קשרת ראם בעבור תלם של שורך) <b>עבות</b> חבל שקושרין (שוורי') לתלמי המחריש':
<b>ישדד.</b> יתקן השדה:

### passuk 11
<b>התבטח בו.</b> לאסוף תבואתך בשביל שכחו רב ויכול לסבול הרבה:
<b>ותעזוב אליו יגיעך.</b> לאסוף אל הבית:

### passuk 12

### passuk 13
<b>כנף רננים נעלסה.</b> כן שם עוף גדול רננים ולשון משנה קרוי בר יוכני:
<b>אברה.</b> כל עוף קרוי אברה על שם שפורח כלומר או עוף ששמו חסידה ועוף ששמו נוצה ראה מה מנהגה:

### passuk 14
<b>תעזוב לארץ ביציה.</b> והולכת ומתחממת למרחוק על עפר:

### passuk 15
<b>ותשכח כי רגל תזוריה.</b> לביצתה תבקענה:

### passuk 16
<b>הקשיח.</b> הקשה בניה מלבה כאילו אינם שלה:
<b>לריק יגיעה.</b> ואינה יראה שתאבדם:

### passuk 17

### passuk 18
<b>כעת במרום תמריא.</b> כל לשון המראה כאדם שזונה לבו לצאת ממידתו ומגידולו ומארצו לשוטט לו בארצות ולנסות לו מדות אחרות וכן בן סורר ומורה (דברים כ״א:י״ח) ובל' גמרא אימראי כלתיה דרב זביד אימראי ונפקא (כתובו' ס"ג ושם איתא אימרד' ועיין ברש"י בחולין נח ומציעא עו ד"ה ואימרו):

### passuk 19
<b>רעמה.</b> לשון רעם ובעתה כמו רעמו פנים:

### passuk 20
<b>כארבה.</b> מדלג ומקפץ כארבה ומרעיש סביביו:
<b>נחרו.</b> כשהוא נופח בנחיריו בקול אימה הוא:

### passuk 21
<b>יחפרו בעמק.</b> כמו ויחפרו לנו את הארץ (שם א) שדרך הפרשים אורבי' בעמקי' ובנחלים:
<b>וישיש בכח.</b> והסוס שמח ויוצא לקרא' נשק:

### passuk 22
<b>ולא יחת.</b> ולא יירא:

### passuk 23
<b>תרנה אשפה.</b> מלאה חצים ומקשקשות זו בזו ונשמע קולם:
<b>להב חנית.</b> כלי של ברזל (וחנית של ברזל) קרוי להב כמו ויבא גם הנצב אחר הלהב (שופטים ג, כב):

### passuk 24
<b>יגמא ארץ.</b> עושה גומות ברגליו, ע"א יגמא כמו הגמיאני נא (בראשית כד):
<b>ולא יאמין.</b> מרוב שמחה שהוא מתאווה למלחמה:
<b>כי קול שופר.</b> של מלחמה:

### passuk 25
<b>בדי שופר.</b> ל' די השיב לו בהרבה שופר:
<b>יאמר האח.</b> ל' שאומרים (העוברים) כשהן שמחין כמו שאומרים אהה מחמת צער:

### passuk 26
<b>יאבר נץ.</b> יגדל הנץ כנף ומלאך הוא דומה לדמות נץ ומעמיד קושי הרוח דרומית בפרישות כנפיו שלא תחריב את העולם:

### passuk 27
<b>אם על פיך יגביה נשר.</b> השכינה שנאמ' כנשר יעיר קינו (דברים ל״ב:י״א) היה מסלק פמליא שלו שלא יזיקו לאהרן בבואו אל הקדש ביו"ה:

### passuk 28
<b>סלע ישכן ויתלונן.</b> בטוח היה אהרן במחתת הקטורת כשנתנ' על אבן שתיה:

### passuk 29
<b>משם חפר אכל.</b> מתפלל על צרכי כל השנה ואחר כל הכבוד הזה ראה במיתת שני אפרוחיו נדב ואביהוא שמתו להתקדש שמי בהם שנפלה אימתי על השאר:

### passuk 30
<b>יעלעו.</b> ואינן אלא כפי מדת בלעו דם ומים ונראה כבולע הרבה כאומר על על וכן בלשון חכמים בהשקאת סוטה (סוטה כ ע"א) מערערין אותה ומשקין אותה על כרחה וכן זעקת שבר יעוערו (ישעיהו ט״ו:ה׳) ל' קריאת גרון דומה לכך ולפי הדרך דבר הנביא:
<b>ובאשר חללים שם הוא.</b> לאכול ורבותינו דימו כל ענין זה באהרן בפסיקת' דאחרי מות:

>Credit : sefaris
>License : CC-BY