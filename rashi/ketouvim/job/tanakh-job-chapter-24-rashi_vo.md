
### passuk 1
<b>מדוע משדי לא נצפנו עתים.</b> קבלה הוא זה למה לא נצפנו עתי ימי האדם מן הקב"ה שלא ידע יום מות האדם שמא לא ימהר פורענות ויקדמנו יום המיתה:
<b>ויודעיו לא חזו ימיו.</b> מיום האדם כמו חדש ימים (ומתרגמינן עידן בעידן סא"א), ד"א מדוע יודעיו ואוהביו של הקב"ה אינן יכולין לראות סוף דרכיו ומדותיו:
<b>ימיו.</b> זו היא דרך שנהג בימיו כמו לא יחרף לבבי מימי (לקמן כז) ומה הן המדות התמוהות:

### passuk 2
<b>גבולות ישיגו.</b> אותן שדרכן להסיג גבולות שהן קונין שדות כנגד שדות אחרים ובלילה הם מרבים גבוליהם שהיו עושים גדריהם בלילה בתוך תחום שכיניהם (וזהו משיג דמתרגמינן משגה שהיו משגים הגבול סא"א):
<b>עדר גזלו וירעו.</b> לעצמן:

### passuk 3
<b>חמור יתומים ינהגו.</b> ועושין כל רעות האמורות בענין, סוף דבר ואלוה לא ישים תפלה להודיעם עוונם ולהמציאם גמולם:

### passuk 4
<b>יחד חובאו.</b> עניי ארץ מפני שיראים מהם:

### passuk 5
<b>הן פראים.</b> הפראים שהם לימודי מדבר לארוב את העוברים:
<b>יצאו בפעלם.</b> יצאו למלאכתן ומה היא הפעולה <b>משחרי לטרף</b> מבקשים לטרוף:
<b>ערבה לו לחם לנערים.</b> למשרתיו ונעריו של רשע הערבה והמדבר הווה לו לחם לצרכם שמשם הוא חוטף ואוכל וגוזל מה שהם אוכלים:
<b>לנערים.</b> הם ההולכים אתו לגזול כמו רק אשר אכלו הנערים (בראשית י״ד:כ״ד):

### passuk 6
<b>בשדה.</b> של אחרים:
<b>בלילו.</b> יבולו:
<b>יקצורו.</b> לגזול:
<b>וכרם רשע ילקשו.</b> וכרמים של אחרים הרשעים האלו נוטלים פריים, ילקשו אשפריימנ"ט נוטלים לקש שלהם, לקש לשון צמח פרי כמו בתחלת עלות הלקש (עמוס ז׳:א׳) תירגם יונתן צימוח וכן יסד ר"א (בהושענא אדמה מארר) לקש מארבה (ד"א וכרם רשע ילקשו. ילקשו אותה מהשחיתה כי את של העניים ויתומים הם אוכלים, ילקשו כמו ופיהם פערו למלקוש זמן ארוך וכמו לקישיא ללבן):

### passuk 7
<b>ערום ילינו.</b> הם מלינים את העניים:
<b>מבלי לבוש.</b> שנטלו כסוין:

### passuk 8
<b>מזרם.</b> היורד מן ההרים ירטבו ויתלחלחו אותן הערומים לפי שמבלי כיסוי אין מחסה להחסות בו:
<b>חבקו צור.</b> נחבאים בנקיקי הסלעים וגם שם הזרם יורד ומקלח עליהם ורוטבם, רטוב תרגום של לח וכל מי שאינו מנוגב קרוי לח:
<b>ירטבו.</b> מויישט"א בלע"ז:

### passuk 9
<b>משד יתום.</b> יניקת היתום מקום מוצא מאכלו ומזונותיו כמו ושוד מלכים תינקי (ישעיהו ס׳:ט״ז):
<b>יחבלו.</b> ל' אם חבול תחבול (שמות כ״ב:כ״ה) וכמו חבול לא יחבול (יחזקאל י״ח:ט״ז):

### passuk 10
<b>הלכו.</b> הם הלכוהו בלי לבוש:
<b>ורעבים נשאו עומר.</b> ומרעבים נטלו העומרים של לקט ועוד יפתר ורעבים אותם שהיו נושאים עומר לפי שאלו גוזלים אותם מהם והיו נשארים רעבים:

### passuk 11
<b>בין שורותם יצהירו.</b> ויעשו שמן, בעלי זתים:
<b>ויקבים דרכו.</b> בעלי כרמים:
<b>ויצמאו.</b> לאחר זמן לפי שאלו הרשעים גוזלים אותם מהם:
<b>בין שורותם.</b> כמדומה לי שעושין הזתים שורות שורות בבית הבד והיצהר זב ביניהם:

### passuk 12
<b>מעיר מתים ינאקו.</b> מתיה וטוביה של עיר ינאקו מחמת אותן האונסין:
<b>לא ישים תפלה.</b> להקפיד עליהם וליקח נקמה:

### passuk 13
<b>המה.</b> הרשעים האלה הם דור המבול שמרדו באור, בשביל המטר שהיה עולה מן הארץ ולא היו צריכים לכלום:

### passuk 14
<b>לאור יקום.</b> אם היו עומדים ביום היו הורגים עוברי דרכים:
<b>ובלילה יהי כגנב.</b> לחתור בתים:

### passuk 15
<b>ועין נואף.</b> והנואף שבהם היה שומר וממתין עד נשף לאמר וגו':
<b>וסתר.</b> ובסתר ישים פניו לעבור עבירה, שעל כל אלה היו חשודין דור המבול על הגזל שנאמר ותמלא הארץ חמס (בראשית ו׳:י״א) ועל העריות שנאמר כי השחית כל בשר (שם):

### passuk 16
<b>יומם חתמו למו.</b> אותם שהיו חלשים מהם מעשו' לסטיו' ביום היו חותרים בבתים בלילה וביום היו חתומים ומסוגרים בבתיהם:
<b>לא ידעו אור.</b> לא היו מכירין את האור ולא היה עת מהלכם:

### passuk 17
<b>כי יחדו בקר למו צלמות.</b> שביום היו נסגרים ובלילה היו הולכים למחתרתם ולא היו יראים מן המזיקים כלל:
<b>כי יכיר בלהות צלמות.</b> מכיר היה כל א' שדים המבהילים ולא היה ירא מהם, ורבותינו פירשו יומם חתמו למו ביום היו עושים סימנים היכן מרתפו של בית והיכן גנזיו של עשיר שהיו מפקידין אפרסמון אצל בעלי בתים עשירים ויודעים הם שיניחנו בבית גנזיו ובלילה מריחין והולכים שם וחותרים שם:

### passuk 18
<b>קל הוא על פני מים.</b> כשהיו הצדיקים נח ומתושלח מוכיחים אותם ואומרים להם שעתיד המבול לבא עליהם היו אומרים קלים אנו לשיט על המים ויש לנו גומא ודברים קלים לעשות מהם אניות ולשוט:
<b>תקולל חלקתם בארץ לא יפנה דרך כרמים.</b> היו מקללים את חלקם בארץ לאמר לא יפנה דרך הטוב בדרכי הצדיקים הרמים ושוכנים ברומו של עולם, ל"א כרמים הם הצדיקים ופרנסי הדור כמו ונתתי לה את כרמיה משם (הושע ב׳:י״ז) ת"י ית פרנסהא היו מקללים את חלקם בארץ לאמר לא יפנו דרך הטוב נשבעים שלא יפנו את דרכם, ל"א תקולל חלקתם מתקלקלת היתה חלקתם שהיו משחיתים זרעם לבטלה כמו כי השחית כל בשר את דרכו (ראשית ו) תקולל לשון קלקול כמו בעון אשר ידע כי מקללים להם בניו (שמואל א ג׳:י״ג) ל"א תקולל חלקתם הדורות שאחריהם מקללים בהם מי שפרע מדור המבול, כ"ש, ל"א <b>תקולל חלקתם לא יפנה דרך כרמים</b>, לא היו מקבלים תוכחה מן הטובים, לשון אחר היו קלים לשוט בספינות להרוג ולחמוס ממון ודרך יישוב בני אדם ונטיעת כרמים אין חושש לילך:

### passuk 19
<b>ציה גם חום יגזלו.</b> מפני רעתם גרמו להם שנה אחת להשתנות עולם מששה סדריו זרע וקציר וקור וחום וקיץ וחורף:
<b>מימי שלג.</b> כמו ומימי שלג גם אותם גזלו מן העולם לפי ששאול חטאו יש תיבות חסירות ווי"ן כמו (ירמיהו י״א:י״ט) ואני ככבש אלוף והוא נפתר ככבש ואלוף עוד הרבה במחברת מנחם בן סרוק:

### passuk 20
<b>ישכחהו רחם.</b> אמו, דרש רבי תנחום שהיו דור המבול נוטלים את בניהם ונותנים אותם תחתיהם לסתום ארובות התהום ואפילו אמו לא היתה מרחמת עליו:
<b>מתקו רמה.</b> למות ולאכול רמה בשרם:
<b>עוד לא יזכר.</b> בשנה אחת נעקרו ועל ארכא שניתן להם מתחילה היה איוב קובל שהרבה מתו ולא ראו בפורענות זה:

### passuk 21
<b>רועה עקרה לא תלד.</b> כך היה מנהגם נושא שתי נשים אחת לתשמיש ואחת לבנים זו שעומדת לתשמיש משקה כוס עיקרין כדי שלא תלד עולמית ומאכילה תפנוקים ומרחיצה ומקשטה כדי שתהא נאה וזו העומדת לבנים מלבישה בגדי אלמנות ומרעיבה וזהו שאומר העקרה שלא תלד היה רועה ומטיב ואת האלמנה שעומדת לבנים לא ייטיב:

### passuk 22
<b>ומשך.</b> הקב"ה אותן אבירים בכחו לפורענות ולמחייה מתוך ארכא שהאריך להם:
<b>יקום.</b> יום א':
<b>ולא יאמין בחיין.</b> כמו בחיים ביום הזה נבקעו כל וגו' (בראשית ז׳:י״א):

### passuk 23
<b>יתן לו לבטח.</b> עד יום אידם ונשענו:

### passuk 24
<b>רומו מעט.</b> נסתלקו מן העולם כמעט רגע:
<b>והומכו.</b> נדכאו ונתמסכנו:
<b>ככל יקפצון.</b> כשאר כל הנקפצים ונמלטים בעת קציר ובציר ומסיק שנקפצים יחד כן תמו כרגע:

### passuk 25
<b>ואם לא איפו.</b> כאשר אמרתי יבא אחד מכם ויכזיבני:
<b>וישם לאל מלתי.</b> שאני מהרהר אחריו לדעת מדותיו שמאריך אף לרשעים, ואת אוהביו כמוני הוא מייסר ואינו ממיתן כמו שקובל (למעלה כג) כי לא נצמתי מפני חושך ואלו שגבולות ישיגו וכל אלה עשו לא הוכו בייסורין:

>Credit : sefaris
>License : CC-BY