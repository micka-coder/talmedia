
### passuk 1

### passuk 2
<b>(מענה אליפז)</b>:<br><b>החכם יענה דעת רוח.</b> תמוה הוא וכי מי שהוא חכם יענה וירים קול בדעת של רוח והבל:

### passuk 3
<b>הוכח בדבר לא יסכון.</b> להתווכח בדבר שלא תהא לו מהן הנאה כמו ותהי לו סוכנת (מלכים א א׳:ב׳) וכמו יסכן בם (קהלת י׳:ט׳) יהנה בם:

### passuk 4
<b>אף אתה.</b> כל שכן אתה שחכם מאוד אתה תפר יראה במרבית דבריך:
<b>ותגרע שיחה.</b> כמו כי יגרע נטפי מים (לקמן לו) וכמו ותגרע אליך חכמה:

### passuk 5
<b>כי יאלף עונך.</b> יצרך הרע את פיך לדבר כדברים האלה והיה לך לבחור לשון ערומים:

### passuk 6
<b>ירשיעך פיך ולא אני.</b> כלו' השיבני על שאלתי ונמצא פיך הרשיעך כי טוב לי שירשיעך פיך ולא אני וזו היא שאלתי:

### passuk 7
<b>הראישון אדם תולד.</b> הבטרם אדם תולד, ה"א הזאת משמשת לשון תימה לפיכך נקודה בחטף פתח ומליצתו הראשון לאדם הנוצר מאדמה נולדת שידעת לקיים כל חכמת מצות הבורא:

### passuk 8
<b>ותגרע.</b> ותרבה מלמעלה למטה לרדת עליך:

### passuk 9

### passuk 10
<b>כביר.</b> מרובה ימים מאביך:

### passuk 11
<b>המעט ממך תנחומות אל.</b> אשר הטיב לך הצור עד עתה ימים רבים ודברו הטוב אשר לאט עמך בלאט ונחת דשנו:
<b>לאט.</b> הנעים ולשון פעל הוא ולא שם דבר ולכן הוא נקוד חציו קמץ וחציו פתח:

### passuk 12
<b>יקחך.</b> ילמדך כמו יערוף כמטר לקחי (דברים ל״ב:ב׳):
<b>ירזמון.</b> כמו ירמזון כמו שמלה שלמה (שמות כב):

### passuk 13

### passuk 14
<b>מה אנוש כי יזכה.</b> מה כחו שיוכל להיות זכאי נגד הקב"ה:

### passuk 15
<b>ושמים.</b> צבא השמים:
<b>זכו.</b> יצהרו כל ל' זך הוא צוהר:

### passuk 16
<b>אף.</b> כל שכן:
<b>ונאלח.</b> נתעב ומעורבב וכן כולו סג יחדיו נאלחו (תהילים נ״ג:ד׳):

### passuk 17

### passuk 18
<b>אשר חכמים יגידו.</b> ויתוודו פשעם <b>ולא כחדו</b> עוונם <b>מאבותם</b> זהו אשר ראיתי והנני אספר לך והיכן ראיתי יהודה הודה ולא בוש במעשה תמר ראובן הודה ולא בוש במעשה בלהה, ומה היה שכרם:

### passuk 19
<b>להם לבדם נתנה הארץ.</b> בשכר זה זכה יהודה למלכות נצח ונטלו שניהם מן הנחלה חלקם ולא גורשו מן נחלתם בעוונם מאחר שהודו:
<b>ולא עבר זר בתוכם.</b> כשבא משה לברכם שנא' (דברים ל״ג:ז׳) יחי ראובן ואל ימות וזאת ליהודה, ד"א <b>ולא עבר זר בתוכם</b> בנחלה של עתיד לבא החלוקה בספר (יחזקאל מח):

### passuk 20
<b>כל ימי.</b> הרשע שאינו שב מחטאו ואינו מודה פשעיו כל ימיו:
<b>הוא מתחולל.</b> ומתאונן על הבטחתו שישלם רעתו אשר פעל כל מספר שנים אשר נצפנו לעריץ הוא מתחולל:
<b>מתחולל.</b> ל' אנינות ולא שמעתי:

### passuk 21
<b>קול פחדים באזניו.</b> לאמר הגיע עת תשלומי:
<b>בשלום.</b> וכשהוא שרוי בשלום אז השודד יבואנו:

### passuk 22
<b>וצפו הוא אלי חרב.</b> ועתיד הוא אלי חרב ועוני לנוד ללחם איה ימצאנו:

### passuk 23
<b>נודד הוא.</b> כלומר מובטח הוא לנוד:
<b>ידע.</b> לו באמת:
<b>כי נכון.</b> ומזומן לבוא <b>בידו</b> כלומר אליו ועמו <b>יום חשך</b> כמו מן הבא בידו (בראשית ל״ב:י״ד):

### passuk 24
<b>תתקפהו.</b> תחזק המצוקה ממנו ותאנסהו:
<b>כמלך עתיד לכידור.</b> לא מצאתי דמיונו ויש לפותרו באותיות המתחלפות רי"ש בדלית כמו אשכנז וריפת שבתורה (שם י) (ובדברי הימים א א׳:ו׳) אשכנז ודיפת וכן כתים ודודנים (שם) אף כאן לכידור כמו לכידוד כאותו המלך שהוא עתיד ליקוד באש של גיהנם והוא סנחריב שנתנבא הנביא עליו (ישעיהו ל׳:ל״ג) כי ערוך מאתמול תפתה גם היא למלך הוכן לשרוף חייליו יקד יקוד ודומה לו כידודי אש יתמלטו (לקמן מא) אם (ס"א אש) לפידים, אם (ס"א אש) להבות:

### passuk 25

### passuk 26
<b>ירוץ אליו.</b> היה רץ אל הבורא בגובה וזקיפת צואר להכעיסו:
<b>בעבי גבי מגיניו.</b> בחזק' כחו, <b>גבי</b> ל' גובה כמו ותבני לך גב (יחזקאל ט״ז:כ״ד):

### passuk 27
<b>פימה עלי כסל.</b> עשה פה על חלצים שחלבו ועובי שומנו כפול על כסליו ונראין כמי פה:
<b>פימה.</b> מגזרת והיתה הפצירה פים (שמואל א י״ג:כ״א) זו היא לימ"א של נפחים שיש לו פיות הרבה ונקראת הפצר פיות:

### passuk 28
<b>וישכון ערים נכחדות.</b> כן דרך בעלי גאוה בונים חרבות לשם:

### passuk 29
<b>ולא יקום חילו.</b> לא יתקיים לימים רבים:
<b>ולא יטה.</b> לא ינטה מליצתו כמו ויטו אחרי הבצע (שמואל א ח׳:ג׳) שפי' וינטו הם עצמם אף כאן לא ינטה מן השמים לארץ מנלם מתת תאותם וזימון מחשבתם והוא כשתי תיבות מן להם:
<b>מן.</b> הכנתם כמו וימן להם המלך (דניאל ח) ודומה לו הפצירה פים בשתי תיבות (שמואל א יג) וכן אראלם ת"י אתגלי להון (ישעיה לג) זה נראה בעיני ומנחם מסייעני, ד"א מנלם, לשון כנלותך לבגוד (שם) והנו"ן שבו יסוד נופל לשון תכלית לא יטה לארץ להיות בטילה גזירת חרוץ:

### passuk 30
<b>ויסור.</b> מן העולם:
<b>ברוח פיו.</b> של שליט בעולם וזה מקרא חסר ויש פותרים בשביל רוח פיו שהרע לדבר סרה:

### passuk 31
<b>אל יאמן.</b> אותו אשר בשוא נתעה כי שוא יהיה תמורתו ויגיעו כמו (רות ד) ועל התמורה:

### passuk 32
<b>בלא יומו.</b> תעמוד תמורתו על מליאתה מליגדל ומלהצליח עוד כמו (בראשית נ׳:ג׳) וימלאו לו ארבעים יום פי' ואשלימו:
<b>וכפתו.</b> כפיית ענפיו כל ענפי אילן דומין לכיפה:

### passuk 33

### passuk 34

### passuk 35
<b>הרה עמל וילד און.</b> עשה רעה וישתלמו שכר הלידה לפי ההריון:
<b>תכין.</b> תזמין:
<b>מרמה.</b> למרמה תהפך להם תאוותם:

>Credit : sefaris
>License : CC-BY