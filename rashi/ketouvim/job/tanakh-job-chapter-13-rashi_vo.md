
### passuk 1

### passuk 2

### passuk 3
<b>אולם אני.</b> איני מבקש אלא לדבר אליו ולהתווכח עמו אחפוץ:

### passuk 4
<b>טופלי שקר.</b> מחברי דברי שקר:
<b>רופאי אליל כולכם.</b> כל אליל שבמקרא לשון אל ורבותינו פירשו זה גיד הצואר שאין לו רפואה ושמו אלל:

### passuk 5

### passuk 6
<b>וריבות.</b> הוכחות:

### passuk 7
<b>הלאל תדברו עולה.</b> אחרי אשר תחת אל באתם לריב לא טוב שתדברו עולה:
<b>ולו תדברו רמיה.</b> בעבורו תדברו רמיה כמו (לקמן לג) הן אני כפיך לאל וכמו אל הארץ אשר דבר להם (דברים ט׳:כ״ח) לצורכם וכמו ילחם לכם (שמות י״ד:י״ד) האתם תריבון לבעל (שופטים ו׳:ל״א) הוקשה בעיני לדמותו כאן והוא דוגמת ביד משה לו על קרח (במדבר י״ז:ה׳):

### passuk 8
<b>הפניו תשאון.</b> וכי להחניף לו בשאת פנים באתם:
<b>אם לאל.</b> בשבילו תתווכחון על רמיה:

### passuk 9
<b>הטוב כי יחקור אתכם.</b> ותמצאו שקרים:
<b>אם כהתל באנוש תהתלו בו.</b> לומר לכבודך עשינו עצמינו שקרים:

### passuk 10
<b>הוכח יוכיח אתכם.</b> הלא יודיע לכם דבתכם:
<b>אם בסתר.</b> וכי בסתר שתעמדו לפניו בדין פנים תשאו לו לומר שם נשאנו פניך:

### passuk 11
<b>הלא שאתו.</b> גבהו ואימתו תבעת אתכם ויש אומרים שאתו שריפת אשו כמו וישאם דוד ואנשיו (שמואל ב ה) וכמו משאת העיר (שופטי' כ):

### passuk 12
<b>זכרוניכם.</b> נמשל משלי אפר זכרוניכם נמשל לאפר, אתם סבורים להתמשל לאברהם שאמר אנכי עפר ואפר (בראשית י״ח:כ״ז):
<b>לגבי חומר.</b> שוה לעפר יהי גביכם אצלו גביכם. גובה שלכם כמו ותבני לך גב (ביחזקאל טו):

### passuk 13
<b>ויעבור עלי מה.</b> מה שיעבור עלי בעון צעקתי יעבור עלי ואל תחושו על מה אני צריך לשאת ולאחוז:

### passuk 14
<b>בשרי בשני.</b> לייסרני ולכופני אל השתיקה:
<b>ונפשי אשים בכפי.</b> להגיש נפשי למות בייסורי שתיקה:

### passuk 15
<b>הן יקטלני.</b> הלא אם יקטלני איני נפרד ממנו ותמיד לו אייחל על כן אין מרד ופשע בדברי:
<b>אך דרכי.</b> ומדותי שנהגתי בהם:
<b>אל פניו אוכיח.</b> לדעת מה יפשיעני:

### passuk 16
<b>גם הוא.</b> וכאשר אני שלם עמו כן הוא גם הוא לי לישועה ולא תמצאו אתם חן בעיניו:
<b>כי לא לפניו חנף יבוא.</b> וזה שנא' להם (לקמן מב) כי לא דברתם אלי נכונה:

### passuk 17

### passuk 18
<b>ערכתי משפט.</b> הוכחת דברים סדרתי טענותי בלבי מה להשיב:

### passuk 19
<b>אחריש ואגוע.</b> אם לא אריב אחריש ואגוע:

### passuk 20
<b>אך שתים אל תעש עמדי.</b> דין של מעלה ודין של מטה ואם באחת תבוא למשפט אז מפניך לא אסתר אם בדין של מעלה אני אומר חטאתי מכסה פשעיו לא יצליח וגו' (משלי כ״ח:י״ג) ואם בדין של מטה אף אנכי לא אודה כסוי חטאה ל"ש (סא"א):

### passuk 21
<b>כפך מעלי הרחק.</b> כפייתך כמו שהשיבו אליהוא ואכפי עליך לא יכבד (לקמן לג) ויש פותרים כפך כלומר ידך וקשה לי לאומרו כי לא מצינו כף לרעה כי אם להגן כמו ושכותי כפי (שמות לג):

### passuk 22

### passuk 23

### passuk 24
<b>פניך תסתיר.</b> לראות את דרכי יושרי:

### passuk 25
<b>תערוץ.</b> תפחיד:

### passuk 26
<b>מרורות.</b> סרבניות אשר מריתי פיך אתה כותב ולא הטובות שפעלתי:

### passuk 27
<b>בסד.</b> בלשון ארמי סדנא בסדני' יתיב עץ גדול שנותנין בו רגלי האסורים ובל' יוני אשתו"ק:
<b>תתחקה.</b> אתה עצמך מתחקה על פסיעותי כן פסע זה וכה פעל וכמו מחק הארץ (יחזק' מג) וחיק האמה (שם) זה היסוד אפיקיו"ל בלע"ז הן על כפים חקותיך (ישעיהו מ״ט:ט״ז):

### passuk 28
<b>והוא כרקב יבלה.</b> הגוף הזה אשר תרדוף ירקב ויבלה ואין כבודך ברדיפתך:

>Credit : sefaris
>License : CC-BY