
### passuk 1
<b>אילת השחר.</b> שם כלי שיר, ד"א על כנסת ישראל שהיא אילת אהבים הנשקפה כמו שחר (שיר ז י'), ורבותינו דרשוהו באסתר, ומנחם פתר אילת לשון מעוז כמו אילותי לעזרתי חושה (סימן זה):
<b>השחר.</b> לשון שחרית, ומנחם פתר לשון בקור, כמו שוחר טוב יבקש רצון (משלי י״א:כ״ז) וכמו לשחר פניך:

### passuk 2
<b>למה עזבתני.</b> עתידה היא ללכת בגילה ואמר דוד תפלה זו על העתיד:
<b>רחוק מישועתי.</b> ומדברי שאגתי:

### passuk 3
<b>אקרא יומם.</b> אני קורא לך מיום אל יום ואינך עונה:

### passuk 4
<b>ואתה קדוש.</b> ויושב לשמוע תהלות ישראל מימים קדמונים:

### passuk 5

### passuk 6

### passuk 7
<b>ואנכי תולעת.</b> כל ישראל מכנה כאיש אחד:

### passuk 8
<b>יפטירו.</b> יפתחו כמו פטר רחם ופטר חמור (שמות י״ג:י״ב) פוטר מים (משלי יז):

### passuk 9
<b>גול אל ה'.</b> כמו לגולל יש לאדם לגולל יהבו ומשאו ליוצרו למען יפלטהו:

### passuk 10
<b>גוחי.</b> מוציאי מושכי כמו (איוב מ׳:כ״ג) יגיח ירדן אל פיהו:
<b>מבטיחי על שדי אמי.</b> זימנת לאדם שדים לישען עליהם למחיה:

### passuk 11
<b>עליך השלכתי מרחם.</b> נשלכתי מרחם מאז הוצאתני מרחם, כד"א (ישעיהו מ״ו:ג׳) עמוסים מני בטן מאז נולדו השבטים נשאם ונהלם:

### passuk 12

### passuk 13
<b>פרים רבים.</b> מלכיות חזקי':
<b>אבירי בשן.</b> גם הוא לשון פרים בבשן שהם שמנים:
<b>כתרוני.</b> סבבוני ככתר המקפת את הראש:

### passuk 14
<b>אריה טרף.</b> נבוכדנצר:

### passuk 15
<b>כדונג.</b> שעוה הנמוחה מחום האש:

### passuk 16
<b>מלקוחי.</b> הם החניכים שקורין פאליי"ש בלע"ז, כשאדם מיצר אין רוק מצוי בפיו, ומנחם פתר מלקוחי אנטיילאש בלע"ז, כמו (שם ו') במלקחים לקח והמלקוח הן השינים אשר דומות למלקוחי חרשים (סא"א):
<b>ולעפר מות.</b> לדכאות מיתה:
<b>תשפתני.</b> אתה תושיבני, לשון שפיתת קדרה, שפות הסיר (יחזקאל כד), ומנחם פתר כל לשון שפיתה לשון שימה:

### passuk 17
<b>כארי ידי ורגלי.</b> כאילו הם מדוכאים בפי ארי וכן אמר חזקיה כארי כן ישבר כל עצמותי (ישעיהו ל״ח:י״ג):

### passuk 18
<b>אספר כל עצמותי.</b> כאב עצמי:
<b>חמה יביטו.</b> שמחים לאידי:

### passuk 19
<b>ועל לבושי יפילו גורל.</b> בוזזים את נכסי:

### passuk 20
<b>אילותי.</b> כחי כמו (לקמן פח) הייתי כגבר אין איל וכמו יש לאל ידי (בראשית ל״א:כ״ט):

### passuk 21

### passuk 22
<b>הושיעני מפי אריה.</b> כאשר מקרני ראמים עניתני, זה האמורי אשר כגובה ארזי' גבהו (עמוס ב׳:ט׳) שלשים ואחד מלכי':

### passuk 23
<b>אספרה שמך לאחי.</b> בהתאסף כל כנסיותי וכן אומר להם יראי ה' הללוהו אלו הגרים וכל זרע יעקב:

### passuk 24
<b>וגורו.</b> לשון יראה:

### passuk 25
<b>ענות עני.</b> צעקת דל כל ענייה שבמקרא לשון צעקה ועוד יש לפתור ענות לשון הכנעה כמו (שמות י') לענות מפני. שהוא נכנע ומתפלל לפניך:

### passuk 26

### passuk 27
<b>יאכלו ענוים.</b> לעת הגאולה לימות המשיח:
<b>יחי לבבכם לעד.</b> כל זה אומר לפניהם:

### passuk 28
<b>יזכרו וישובו אל ה'.</b> יזכרו האומות הרעה שמצאתנו כשיראו את הטובה וישובו אל ה':

### passuk 29
<b>כי לה' המלוכה.</b> כי יראו שחוזרת לך המלוכה והממשלה:

### passuk 30
<b>אכלו וישתחוו כל דשני ארץ.</b> הרי זה מקרא מסורס אכלו ענוים כל דשני ארץ וישתחוו לה' בהלל והודאה על הטובה, דשני ארץ טוב חלב הארץ כל זה יראו אפסי הארץ וישובו אל ה':
<b>לפניו יכרעו.</b> אז כל מתי הרשעים מתוך גיהנם ולא ירחם עליהם לחיות את נפשם מגיהנם:
<b>ונפשו.</b> של כל אחד ואחד:
<b>לא חיה.</b> לא יחיה, רבותינו דרשו מן המקרא הזה שהמתים לפני מיתתם בשעת נטילת נשמה רואין פני שכינה:

### passuk 31
<b>זרע יעבדנו וגו'.</b> זרע ישראל אשר תמיד עובדים אותו:
<b>יסופר לאדני לדור.</b> סרס המקרא ודרשהו יסופר לדור אחרון לשם ה' ולשבחו את אשר עשה לאותו זרע:

### passuk 32
<b>יבאו.</b> הראשונים ויגידו צדקתו לעם הנולד כי עשה להם צדקה:

>Credit : sefaris
>License : CC-BY