
### passuk 1
<b>על שושנים.</b> לכבוד תלמידי חכמים יסדו השיר הזה שהם רכים כשושנים ונאי' כשושני' ומרטיבי' מעשים טובים כשושנים:
<b>משכיל.</b> ע"י תורגמן:
<b>שיר ידידות.</b> שיר אהובים שיר של שבח להם להאהיבם על הבריות ולהאהיב תורתם עליהם:

### passuk 2
<b>רחש לבי.</b> כך התחיל המשורר בשירו השריץ לבי בקרבי דבר טוב בשבחך את הת"ח:
<b>רחש.</b> לשון נענוע וכן כל לשון שירוץ וריחוש:
<b>אומר אני מעשי למלך.</b> השיר הזה שיסדתי ועשיתי אני אומרו למלך שנאמ' (משלי ח׳:ט״ו) בי מלכים ימלוכו:
<b>לשוני.</b> צח בשירים כעט סופר מהיר, ראיתי ביסודו של רבי משה הדרשן מהיר בלשון ערבי בקי:

### passuk 3
<b>יפיפית מבני אדם.</b> העוסקים במלאכת חיי שעה, למה לפי שהוצק חן בשפתותיך להורות כהלכה, הוצק כמו נשפך כמו מוצקות (זכריה ד'), ויצק עליה שמן (ויקרא ב׳:א׳):
<b>על כן ברכך.</b> כמו שנאמר ה' עוז לעמו יתן ומה שכרן ה' יברך את עמו בשלום (לעיל כ"ט):

### passuk 4
<b>חגור חרבך על ירך.</b> להלחם מלחמתה של תורה והוא הודך והוא הדרך:

### passuk 5
<b>על דבר אמת.</b> להורות כדת ולהתנהג בענות צדק:
<b>ותורך.</b> התורה ודבר האמת שתעסוק בו היא תורה אותך טכסיסי המלחמה לעשות ימינך נוראות לפי שהזכיר תלמוד תורה בלשון מלחמה נופל בו ל' ימין המיומנת להלחם, (כלומר הסדר להלחם ביד ימין):

### passuk 6
<b>חציך שנונים.</b> בלב אויבי המלך שנונים אגיישוץ בלע"ז, והרי זה מקרא מסורס מצינו שהתלמידים קרוים חצים שנאמר כחצים ביד גבור כן בני הנעורים (לקמן קכ"ז) ותלמידי חכמים (המזויינים) בהלכה קרוים אויבים זה לזה לפי שעה שנאמר לא יבושו כי ידברו את אויבי' בשער (שם):
<b>עמים תחתיך יפלו.</b> בשכר התורה יפלו העובדי גלולים תחתיהם של ישראל:

### passuk 7
<b>כסאך אלהים.</b> כסאך שר ושופט לעולם ועד כענין שנאמר נתתיך אלהים לפרעה (שמות ו') ולמה בשביל ששבט מישור שבט מלכותך שמשפטיך אמת וראוי אתה למלוך:

### passuk 8
<b>משחך וגו' שמן ששון.</b> כל לשון גדולה נופל עליה ל' משיחת שמן כדת המלכים:

### passuk 9
<b>מר ואהלות קציעות.</b> קידה מתרגמינן קציעתא:
<b>כל בגדותיך.</b> כל בגדיך מריחים כריח בשמים, ומדרשו כל בגדותיך וסרחוניך מתכפרים ומריחים ריח ערב:
<b>מן היכלי שן מני שמחוך.</b> יותר מהיכלי שן משובחים ההיכלות המתוקני' לך בגן עדן לשמחך בהם, שן איבוייר"א בלע"ז:
<b>מני שמחוך.</b> היכלות אשר מני הם שמחוך הנותנים שכרך:

### passuk 10
<b>בנות מלכים.</b> יהיו מבקרות אותך כענין שנאמ' ושרותיהם מיניקותיך (ישעיה מ"ט):
<b>ביקרותיך.</b> קו"ף דגוש לפי שהוא לשון בקור ואף על פי שכתוב יו"ד לפניה, ראיתי בנקוד רב סעדיה תיבה זו סדורה עם מי נתן למשיסה יעקב (שם מ"ב) שכתוב בו יו"ד והסמ"ך מודגשת, ומנחם חברו לשון יוקר כמו יקר מכלי פז (סא"א):
<b>שגל.</b> מלכה כמו והשגל יושבת אצלו (דניאל ה) וישתון בהון מלכא רברבנוהי שגלתיה ולחינתיה אשתך תתיצב לימינך:
<b>בכתם אופיר.</b> בקבוצת עדי זהב הבא מאופיר:

### passuk 11
<b>שמעי בת וראי.</b> שמעי כנסת ישראל וראי דרך הטוב:
<b>והטי אזנך.</b> לתורה:
<b>ושכחי עמך.</b> מעבר הנהר שאת גדילה ביניהם:
<b>ובית אביך.</b> ע"א שעבדו אבותיך בעבר הנהר:

### passuk 12
<b>ויתאו המלך יפיך.</b> ואם תעשי כן יתאוה המלך הקב"ה לנויי מעשיך:

### passuk 13
<b>ובת צר במנחה פניך יחלו.</b> כמו (שמות ל״ב:י״א) ויחל משה ובשכר זה תזכו שיביאו לך אשכרים ודורון אותם שהם עכשיו עשירי עם:

### passuk 14
<b>כל כבודה בת מלך פנימה וגו'.</b> אותם שכל כבוד תלוי בהם והם כנסיו' של מלך אשר נהגו עצמם בצניעות עתה בגדיהם חשובים ממשבצות זהב של כהני' גדולי', משבצות קאטונ"ש בלע"ז:

### passuk 15
<b>לרקמות תובל למלך.</b> בבגדי רקמה יביאום מנחה למלך על כל הארץ, רקמות אברודי"ץ בלע"ז, זה שנאמר והביאו את כל אחיכם מכל הגוים מנחה וגו' (ישעיהו ס״ו:כ׳):
<b>בתולות אחריה רעותיה.</b> ילכו אחריהם כענין שנאמר (זכריה ח׳:כ״ג) והחזיקו בכנף איש יהודי וגו' לאמר נלכה עמכם כי שמענו אלהים עמכם:
<b>מובאות לך.</b> כלפי הקב"ה אמרו המשורר:

### passuk 16

### passuk 17
<b>תחת אבותיך וגו'.</b> לכל אחד מישראל אמר:

### passuk 18
<b>אזכירה שמך.</b> כלפי הקב"ה אמרו המשורר:

>Credit : sefaris
>License : CC-BY