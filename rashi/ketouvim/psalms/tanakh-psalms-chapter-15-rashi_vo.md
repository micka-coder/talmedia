
### passuk 1

### passuk 2

### passuk 3
<b>לא רגל על לשונו.</b> אנקוש"א בלעז כמו וירגל בעבדך (שמואל ב י״ט:כ״ח) מזמור זה להודיע מדת חסידות:
<b>ודובר אמת בלבבו.</b> הטוב שהוא אומר בלבבו הוא אמת ואינו אחד בפה ואחד בלב (סא"א):
<b>וחרפה לא נשא.</b> רפורט"א בלעז:
<b>על קרובו.</b> אם עבר קרובו עבירה שיש בה עונש ענשו במשפט ולא נשא עליו חרפתו שיהא פתחון פה למחרף לומר כך עבר פלוני קרובך וחפית עליו:

### passuk 4
<b>נבזה בעיניו נמאס.</b> מי שהוא נבזה ברשעתו נמאס בעיניו של צדיק כגון חזקיהו שגירר עצמות אביו בבזיון:
<b>נשבע להרע.</b> לעצמו:
<b> ולא ימיר.</b> שבועתו ק"ו שאינה ממירה בדבר שאינה לרעתו:

### passuk 5
<b>ושוחד לא לקח.</b> על עני להרשיעו בדין להטות משפטו ועוד פירשוהו רבותינו לא לקח שוחד על נקי לנקותו בדינו ק"ו שאינו לוקח שוחד להטות המשפט:
<b>לא ימוט.</b> והוא ראוי לגור באהליך (סא"א):
<b>לא ימוט לעולם.</b> אם ימוט אין מוטתו מוטה לעולם אלא מתמוטט ועולה:

>Credit : sefaris
>License : CC-BY