
### passuk 1
<b>אל תשחת.</b> את ישראל:

### passuk 2
<b>הודינו לך אלהים.</b> על הטובה הודינו אף על הרעה וקרוב בפינו שמך תמיד:
<b>ספרו.</b> דורותינו נפלאותיך תמיד:

### passuk 3
<b>כי אקח מועד.</b> כשיש לנו יום טוב אין אנו עסוקים בנבול פה וקלות ראש:
<b>אני מישרים אשפוט.</b> אנו נותנין אל לבנו להללך ולשבחך מעין המאורע ליום:

### passuk 4
<b>נמוגים ארץ וכל יושביה וגו'.</b> ביום מתן תורה כשהיו נמוגים הארץ וכל יושביה מתנאי שהתנית עם מעשה בראשית אם לא יקבלו וכו' תחזרו לתוהו ובהו:
<b>תכנתי עמודיה.</b> כשאמרתי נעשה ונשמע:

### passuk 5
<b>להוללים.</b> לרשעים המערבבים את ישראל:

### passuk 6

### passuk 7
<b>כי לא ממוצא.</b> השמש וממערבו ולא מן המדברות שאתם מפרשים בשיירא להרבות ממון לא בכל אלה להרים קרן:

### passuk 8
<b>כי אלהים שופט.</b> על כל הרעה שעשיתם:
<b>זה ישפיל וזה ירים.</b> הגבוהים ישפיל והנמוכים ירים:

### passuk 9
<b>כי כוס.</b> התרעלה בידו:
<b>ויין חמר.</b> חזק ווינו"ש בלע"ז:
<b>מלא מסך.</b> הכוס מלא מזג למזוג ולהשקות את כל הגוים:
<b>ויגר מזה.</b> מזה הכוס יפיץ ויקלח את משתיהם ל' כמים מוגרים (מיכה א'):

### passuk 10
<b>ואני אגיד לעולם.</b> מאז והלאה את נקמתו וגבורתו:

### passuk 11
<b>וכל קרני רשעים.</b> של עמלק:
<b>אגדע.</b> כענין שנא' (יחזקאל כ״ה:י״ד) ונתתי את נקמתי באדום ביד עמי ישראל ישראל יגדעו קרן עמלק וגו' ואז תרוממנ' קרנות צדיקו של עולם ישראל שהם שבחו של הקב"ה:

>Credit : sefaris
>License : CC-BY