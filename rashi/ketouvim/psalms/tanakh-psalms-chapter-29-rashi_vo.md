
### passuk 1
<b>הבו לה'.</b> הכינו לה' והכינו לו אתם בני אילי הארץ מכאן שאומרים אבות, ומנחם חבר הבו לשון נתינה:
<b>אלים.</b> שרים (סא"א):
<b>הבו לה' כבוד ועוז.</b> מכאן שאומרים גבורות:

### passuk 2
<b>כבוד שמו.</b> זו קדושת השם ויש במזמור זה שמנה עשרה אזכרות וכנגדן תקנו י"ח ברכות:

### passuk 3
<b>קול ה' על המים.</b> על ים סוף ירעם משמים ה' וגו' (לעיל י"ח):
<b>הרעים.</b> טורמינטאו"ש בלעז:

### passuk 4
<b>קול ה' בכח.</b> בשעת מתן תורה צמצם את קולו לפי כחן של ישראל שנאמר והאלהים יעננו בקול (שמות י״ט:י״ט) בקולו של משה:

### passuk 5
<b>קול ה' שובר ארזים.</b> האומות כענין שנאמר (שמואל א ז׳:י׳) וירעם ה' בקול גדול על פלשתים וגו', כי מקול ה' יחת אשור (ישעיהו ל׳:ל״א) ובשעת מתן תורה כי מי כל בשר וגומר ויחי (דברים ד') אתה שמעת וחיית ואומות העולם שומעים ומתים:

### passuk 6
<b>וירקידם כמו עגל.</b> את הארזים ואת ההרים שבאו לשמוע מתן תורה:
<b>לבנון ושריון.</b> שמות ההרים:

### passuk 7
<b>חוצב להבות אש.</b> טיילנ"ט בלעז, ורבותינו פירשו שהיה הדבור של עשרת הדברות יוצא בלהבות אש מפיו ונחקק על הלוחות כתבניתם:

### passuk 8
<b>יחיל מדבר.</b> לשון חיל כיולדה (ירמיה ו'):
<b>יחיל ה' מדבר קדש.</b> הוא מדבר סיני כמו שאמרו רבותינו במסכת שבת ה' שמות נקראו לו מדבר סיני מדבר צין מדבר קדש מדבר קדמות מדבר פארן, מדבר קדש שנתקדשו ישראל עליו:

### passuk 9
<b>קול ה' יחולל אילות.</b> יפחיד ויחיל לעתיד את העכו"ם שהם עכשיו עומדים בחוזק כאילות כענין שנאמ' (לעיל יח) משו' רגלי כאילו' א"ר פנחס כאילים אין כתיב כאן אלא כאילות כנקבות שרגלי הנקיבות עומדות ביושר יותר מן הזכרים, ל"א יחולל קריא"ה בלעז, כמו לפני גבעות חוללתי (משלי ח׳:כ״ה) (סא"א):
<b>ויחשוף יערות.</b> כמו מחשוף הלבן (בראשית ל׳:ל״ז) יקלף עצי היער כלומר יפשוט מכבודם המשולים כעצי היער אשר כגובה ארזים גובהו:
<b>ובהיכלו.</b> שיבנה:
<b>כולו אומר כבוד.</b> הכל יקלסוהו שם ויאמרו:

### passuk 10
<b>ה' למבול ישב.</b> בגדולתו יחידי וגם עתה וישב ה' לבדו מלך לעולם, והאלילים כליל יחלוף, אבל לעמו יתן עוז וברכת שלום, ורבותינו דרשוהו במתן תורה שנתפחדו ונתבהלו האומות ובאו להם אצל בלעם ואמרו לו מה קול ההמון ששמענו שמא מבול הוא בא להביא לעולם אמר להם כבר נשבע שלא יביא מבול אלא קול ההמון ששמעתם, הקב"ה נותן תורה לעמו:

>Credit : sefaris
>License : CC-BY