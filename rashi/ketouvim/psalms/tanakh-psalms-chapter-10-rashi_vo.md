
### passuk 1
<b>תעלים לעתות בצרה.</b> תעלים עינים לעתות הצרה:

### passuk 2
<b>ידלק.</b> ירדוף כמו כי דלקת אחרי:
<b>יתפשו במזמות זו חשבו.</b> נתפסים הם העניים במזמות שהרשעים חושבים עליהם:

### passuk 3
<b>כי הלל רשע.</b> מוסב על למה ה' תעמוד ברחוק כי עתה עמלק הרשע מתהלל שמשיג כל תאות נפשו:
<b>ובוצע ברך נאץ ה'.</b> והגזלן שבח את עצמו לאמר נאץ ה' ושלום יהיה לי:
<b>ברך.</b> כמו ברך לשון פעל ותדע שאילו הי' שם דבר הי' הטעם למעלה באות הראשונה והיה נקוד פתח וזה נקוד קמץ קטן וטעמו למטה ברי"ש, ואל תתמה על ברך שלא אמר ברך שהרבה תיבות של רי"ש משמשות כך כגון אויב חרף ה' (לקמן עד) ולא נאמר חרף:
<b>נאץ.</b> כמו חרף וכן כל ל' ניאוץ כך פתר מנחם:

### passuk 4
<b>רשע כגובה אפו.</b> שהוא גבה רוח ומגביה וזוקף פניו ואפו בגבהותו:
<b>בל ידרוש.</b> כל מזימותיו אומרות לו בל ידרוש הקב"ה כל מה שאעשה כי אין משפט:
<b>אין אלהים.</b> לית דין ולית דיין:

### passuk 5
<b>יחילו.</b> יצליחו ודומה לו (איוב כ׳:כ״א) על כן לא יחיל טובו, וי"מ יחילו כמו (שמואל ב ג׳:כ״ט) יחולו על ראש יואב:
<b>מרום משפטיך מנגדו.</b> מסולקים ומרוחקי' משפטי יסורין ופורעניו' שלך מנגדו שאינם באים עליו:
<b>כל צורריו יפיח בהם.</b> בהפחת רוח הוא מפיח בהם והם נופלים לפניו:

### passuk 6
<b>לדור ודור אשר לא ברע.</b> לא תבא עלי רעה לדורותי:

### passuk 7
<b>ותוך.</b> ל' מחשבה רעה הלנה בתוכו תמיד:

### passuk 8
<b>עיניו לחלכה יצפנו.</b> עיניו של עמלק לישראל שהם חילך יארובו:
<b>לחלכה.</b> עליך יעזוב חלכה, שניהם במסור' מן מלין המשמשין כה במקום ך' כגון (שמות ז׳:כ״ט) ובכה ובעמך (משלי ב׳:י״א) תבונה תנצרכה (שמות כ״ט:ל״ה) כל אשר צויתי אתכם (שמואל א א׳:כ״ו) הנצבת עמכה למדנו ממסורת שחלכה כמו חילך חיל שלך, ומנחם פתר אותה לחלכה יצפונו וכן יעזוב חלכה כמו ונפל בעצמיו חלכאים ענין נמוכים ומורדים וכה יסוד המלה:

### passuk 9

### passuk 10
<b>ידכה ישוח.</b> כך דרך האורב שמדכה ומשפיל ומקטין עצמו כדי שלא יהא ניכר:
<b>ונפל בעצומיו חלכאים.</b> חיל נשברים ראיתי במסורה הגדולה חלכאים אחת מחמש עשרה תיבות הכתובות תיבה אחת ונקראות שתי תיבות וכמו בגד דותאמר לאה (בראשית ל) אשדת למו (דברים לג) מלכם תדכאו עמי (ישעי' ג) אף זה חלכאים חיל של נשברים, כאים ל' ונכאה לבב למותת (לקמן קט) וא"ת הנו"ן מן השורש יוכיח עליו יען הכאת לב צדיק (יחזקאל יג) למדנו הנו"ן של נכאה כנו"ן של נמבזה (ש"א טו) ונו"ן של נקלה וכן פתרונו ונפל בעצומיו של רשע זה ברמיזותיו ובקריצותיו לשון הגישו עצמותיכם (ישעי' מא) עוצם עיניו (שם לג) חיל של עניים, ד"א בעצומיו ע"י גבוריו א"ר סימון אין הרשע הזה מטיל בקלירוס שלו פירוש חיל אלא גבורים כמותו שנאמר (דניאל ג) ולגוברין גברי חיל די בחילי' אמר לכפתה לשדרך מישך ועבד נגו ומנחם פתר חלכאים כמו דל וחלך והכף יסוד בתיבה:

### passuk 11

### passuk 12

### passuk 13
<b>על מה נאץ רשע.</b> להקב"ה לפי שאמר בלבו לא תדרוש:

### passuk 14
<b>ראתה.</b> מה שהוא עושה ואתה מחריש:
<b>כי אתה.</b> כן דרכך שתביט עמל וכעס:
<b>לתת בידך.</b> בכחך אתה נותן יד לרשעים להצליח ברשעם:
<b>עליך יעזוב חלכה.</b> ישראל עמך שהם חילך הם עוזבים עליך את המשא שתעשה דין ברשעים, ומנחם פתר יעזוב ל' עזרה כמו (שמות כ״ג:ה׳) עזוב תעזוב עמו, ומנחם פתר חלכה ל' דל וחלך וכ' יסוד בתיבה:
<b>יתום אתה היית עוזר.</b> בימים ראשונים:

### passuk 15
<b>שבור זרוע.</b> של עמלק הרשע:
<b>ורע תדרוש רשעו בל תמצא.</b> פושעי ישראל כשרואין את הרשעים מצליחין לבם נושאם להרשיע אבל משתשבר את זרוע הרשעים אם באת לדרוש רשעם של רשעי ישראל לא תמצאנו:

### passuk 16
<b>ה' מלך עולם ועד.</b> מאחר שיאבדו גוים מארצו:

### passuk 17

### passuk 18
<b>לשפוט יתום.</b> לעשות משפטם של ישראל היתומים ודכים:
<b>בל יוסיף עוד.</b> עשו:
<b>לערץ אנוש.</b> לכתת ולשבר את האנושים וחולים:

>Credit : sefaris
>License : CC-BY