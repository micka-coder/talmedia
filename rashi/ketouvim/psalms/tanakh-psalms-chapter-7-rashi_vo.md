
### passuk 1
<b>שגיון לדוד.</b> מנחם אמר שגם זה אחד משמות הזמר ע"ש הכלי וכן פי' על שגיונות, ורבותינו פירשו ל' משגה שנתודה ונתפלל על השגיון שאמר שירה על מפלתו של שאול כמו שנאמר וידבר דוד לה' וגו' (שמואל ב כ״ב:א׳) אבל ענין המזמור אינו מוכיח על כך, ואומר אני שאמרו על עסקי ישבי בנוב (שם כא) שבא עליו על עונשו של שאול כמו שפירשו רבותינו שאמר לו הקב"ה על ידך נטרד דואג האדומי על ידך נהרג שאול ובניו כו' (כדאית' בחלק שגיאות שבקש דוד להקב"ה להמסר ביד שונא ולא יכלה זרעו, סא"א) והפך דוד את תפלתו והתפלל שלא יפול ביד אויב וכן פתרונו משגה שר דוד לה' על ששגג לומר להקב"ה למוסרו ביד אויב על דברי שאול שנהרג על ידו, ד"א על שגיון כנף המעיל אשר כרת לשאול:
<b>כוש.</b> מה כושי משונה בעורו אף שאול משונה במעשיו:

### passuk 2

### passuk 3
<b>פורק.</b> ל' פרקו נזמי הזהב (שמות ל״ב:ב׳):

### passuk 4
<b>אם עשיתי זאת.</b> מה שמפורש אחריו:

### passuk 5
<b>אם גמלתי שולמי רע.</b> אם גמלתיו כגמולו:
<b>ואחלצה צוררי ריקם.</b> שיחתי את חליצתו בכרתי את כנף מעילו אם להשחית ולחלצו ולהעמידו ריקם ובשנאה עשיתי אלא להודיעו שהיה מסור בידי להרגו ולא הרגתיו ואחלצה ל' הפשטה:

### passuk 6

### passuk 7
<b>קומה ה' באפך.</b> על שונאי כגון ישבי ואחיו ופלשתים שלא אמסר בידם:
<b>הנשא.</b> התפאר להראות נקמת עברה בהתעברך עליהם:
<b>ועורה אלי.</b> שאוכל לעשות בהם משפט נקמה אשר צוית והיכן צוית תרועם בשבט ברזל (לעיל ב) ואיבתי את אויביך (שמות כ״ג:כ״ב) זה מצאתי במדרש:

### passuk 8
<b>ועדת לאמים תסובבך.</b> אם יחזרו אחריך להושיעם אל תשמע לקולם, התרחק מעליהם ושוב ושב במקומך במרום רפיש"א בלעז ד"א למרום שובה להראות להם שידך עליונה:

### passuk 9
<b>ה' ידין עמים.</b> הפוך הדין מעלינו ותנהו על הרשעים:
<b>ידין. לשון יסורין:</b>
<b> שפטני ה' כצדקי.</b> שפוט לפי מעשים טובים שבידם ולא לפי העבירות:

### passuk 10
<b>יגמר.</b> ל' כליון וכן פתר מנחם גמר אמר (לקמן טז) גמר חסיד (לקמן יב) וכן כלם (סא"א):
<b>ותכונן צדיק ובוחן לבות.</b> אתה יודע מי הוא הצדיק שתכוננהו:
<b>אלהים צדיק.</b> כן שמך:

### passuk 11

### passuk 12
<b>שופט צדיק.</b> אתה לשפוט צדק:
<b>זועם בכל יום.</b> כשרואה את מעשה הרשעים:

### passuk 13
<b>אם לא ישוב.</b> הרשע מרשעו:
<b>חרבו ילטוש.</b> הקב"ה עליו ילטוש פורביר"א בלעז וידרוך קשתו:

### passuk 14
<b>ולו.</b> ולרשע הכין הקב"ה כלי מות:
<b>לדלקים.</b> לרודפים כמו כי דלקת אחרי (בראשית ל״א:ל״ו) וכן פירושו חציו להרוג את הרשעים הדולקים את הצדיקים יפעל הקב"ה ויזמינם להמיתם, כל דליקה ל' רדיפה היא:

### passuk 15
<b>יחבל.</b> ל' הריון ולידה כמו (שיר השירים ח׳:ה׳) שמה חבלתך אמך:
<b>והרה עמל וילד שקר.</b> כל מה שהוא מוליד ויגע הכל משקר בו שאינו מתקיים בידו מתלא אמר כל מה דשקרא מוליד פחתא נסבא:

### passuk 16

### passuk 17

### passuk 18
<b>אודה ה' כצדקו.</b> כשיצדיק הדין הגמור לשפוט הרשעים כרשעם:

>Credit : sefaris
>License : CC-BY