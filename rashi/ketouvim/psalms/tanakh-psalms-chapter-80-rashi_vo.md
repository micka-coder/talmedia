
### passuk 1
<b>אל שושנים.</b> אל ישראל:
<b>עדות לאסף מזמור.</b> מזמור של עדות שרמז להם בו שלש גליות והתפלל עליהם שהרי נאמר במזמור זה שלש פעמים השיבנו האר פניך ונושעה ורמז להם בו צרות העתידות לבא להם בימי בית יהוא ממלכי ארם שנאמר (מלכים ב י״ג:ז׳) בימי יהוא כי אבדם מלך ארם וישימם כעפר לדוש:

### passuk 2
<b>רעה ישראל.</b> מנהיגם ופרנס שלהם:
<b>יוסף.</b> וכל ישראל נקראים על שם יוסף לפי שהוא פירנסם וכלכלם בימי הרעב:
<b>יושב הכרובים.</b> כמו שנאמר (שמות כ״ה:כ״ב) ונועדתי לך שם וגו':
<b>הופיעה.</b> הראה גבורתך:

### passuk 3
<b>לפני אפרים ובנימן ומנשה.</b> כשיהיו צריכים לתשועתך אע"פ שהם רשעים ואינם כדי עוררה גבורתך להם ולמה כי לכה לישועתה לנו לך נאה ועליך להושיע בין חייבים ובין זכאים כמו שנאמר למשה במצרים (שמות ג׳:ז׳) ראה ראיתי את עני עמי שתי ראיות הללו למה רואה אני שהם עתידים להכעיסני ואעפ"כ ראיתי את ענים מפני השבועה שנשבעתי לאברהם:
<b>אפרים.</b> במלחמת ארם כשצר על שומרון (מלכים א' כ') ושלח מלאכים לאחאב כספך וזהבך לי הוא ונשיך ובניך הטובים לי הם:
<b>מנשה.</b> בימי יהואש בן יהואחז שנאמר (שם ב' י"ג) כי ראה ה' בעני ישראל כי אבדם מלך ארם וישימם כעפר לדוש והכו שלש פעמים במלחמה שנאמר שם שלש פעמים הכהו יואש והשיב את ערי ישראל, בפירושים אחרים מצאתי שנאמר שלש פעמים תכה את ארם ואשר השיב את ערי ישראל:
<b>בנימין.</b> בימי אחשורוש שהיו מרדכי ואסתר בסכנה וכל הדור תלוי בהם:
<b>ולכה לישועתה לנו.</b> אין זה לשון הליכה אלא כמו לך וכן הוא במסורת ולכה איפוא דיעקב (בראשית כ״ז:ל״ז) ולכה אין בשורה מוצאת (שמואל ב י״ח:כ״ב) שמלה לכה קצין תהיה לנו וגו' (ישעיהו ג׳:ו׳):

### passuk 4
<b>השיבנו.</b> בגלות בבל שהיה מרדכי שם:

### passuk 5
<b>עד מתי עשנת.</b> בצרות מלכי יון שהרעו מאד לישראל:

### passuk 6
<b>האכלתם לחם דמעה.</b> במצרים:
<b>ותשקמו בדמעות שליש.</b> בבבל שהיו שבעים שנה שהוא שליש של מאתים ועשר של מצרים, זו למדתי מיסודו של רבי משה הדרשן, ויש לפתור על שם שמלכות יון היתה הצרה השלישית, וא"ת רביעית היא שהרי פרס ומדי קדמו כל שבעים שנה של בבל אינה אלא גלות אמת ומנחם פירש שליש שם של כלי ששותין בו וכן פי' (ישעיהו מ׳:י״ב) וכל בשליש עפר הארץ, ורבותינו פירשוהו על ג' דמעות שהוריד עשו שנאמר בו (בראשית כ״ז:ל״ד) ויצעק צעקה הרי אחת, גדולה הרי שתים, ומרה הרי שלש, ועליהם זכה לחיות על חרבו והיה כאשר תריד וגו' (שם):

### passuk 7
<b>תשימנו מדון.</b> אתה שם אותנו מדון לכל שכנינו שנתגרו בנו יון:

### passuk 8
<b>השיבנו ונושעה.</b> מבני יון:

### passuk 9
<b>גפן ממצרים תסיע וגו'.</b> חזר ורמז על גלות ארמיים גפן ישראל אשר הסעת ממצרים עקרת משם כמו (איוב י״ט:י׳) ויסע כעץ תקותי ואח"כ גרשת שבעה גוים ונטעתם בארצם:

### passuk 10
<b>פנית לפניה.</b> את היושבים שם:
<b>ותשרש שרשיה.</b> השרישה שרשיה:

### passuk 11
<b>וענפיה.</b> כמו ארזי אל, ארזים חזקים כלומר מלכים אדירים:

### passuk 12
<b>תשלח קציריה.</b> שלחה פאורותיה כמו ועשה קציר (שם י"ד):
<b>עד ים.</b> עד הים הגדול היה גבולה:
<b>ואל נהר יונקותיה.</b> רחבו של ארץ ישראל ממדבר עד הנהר נהר פרת:

### passuk 13
<b>למה.</b> עתה:
<b>פרצת גדריה.</b> של אותה הכרם:
<b>וארוה כל עוברי דרך.</b> לקטוה כל הבא כמו (שיר השירים ה׳:א׳) אריתי מורי עם בשמי וכן בלשון משנה כמלא אורה וסלו:

### passuk 14
<b>יכרסמנה חזיר מיער.</b> כמו שדה שקרסמוה נמלים בלשון משנה והוא ל' נתיקה:
<b>מיער.</b> העי"ן תלויה (וכאילו נכתב באל"ף) זכו ישראל הרי עשו אויבם כחית היאור שאין להם כח לעלות ביבשה ובזמן שהפורענות נגזר עליהם מתגבר כחית היער שהיא משחתת והורגת, וחזיר מיער הוא עמלק כמו דכתיב (בדניאל ז') אכלה ומדקה ושארא ברגלה רפסה ויש לו (לחזיר) מקצת סימני טהרה אף עמלק יש לו זכות אבות:
<b>וזיז שדי.</b> כל רמש השדה ולשון זיז שהוא זז ממקומו והולך:
<b>ירענה.</b> רועה עליה וענפיה ואוכלן:

### passuk 15

### passuk 16
<b>וכנה אשר נטעה ימינך.</b> המבוססת והמיושבת ל' והשיבך על כנך (בראשית מ׳:י״ג):
<b>ועל בן אמצת לך.</b> ועל עשו שהיה בן חביב לאביו שהיה קורא אותו בני אמצת גפן יעקב לך שנאמר (שם כ"ז) ואת אחיך תעבוד עכשיו:

### passuk 17
<b>שרופה באש.</b> כסוחה לשון לא תזמור (ויקרא כ"ה) ת"א לא תכסח:
<b>יאבדו.</b> תמיד הם הולכין ואובדין מגערת פניך וזעפך:

### passuk 18
<b>תהי ידך על איש ימינך.</b> תשיב מכותיך על עשו שהוא איש העומד להפרע ימינך ממנו:
<b>ועל בן אדם.</b> אשר אמצת לך להיות מושבו משמני הארץ:

### passuk 19
<b>ולא נסוג ממך.</b> ואל תגרום לנו להיות נסוגים ממך:
<b>תחיינו.</b> מן הגלות ונזכיר טובתך וגבורתך ואז נקרא בשמך:

### passuk 20
<b>ה' אלהים צבאות.</b> כאן נאמרו שלש אזכרות (של שמות) ובאמצעי שתי אזכרות ובראשון אזכרה א' הכל לפי חוזק הגליות והצרה והגאולה:

>Credit : sefaris
>License : CC-BY