
### passuk 1
<b>הגתית.</b> כלי זמר שבא מגת שם מצוים אומנים לעשותם ורבותינו אמרו על אדום שעתידה לידרך כגת כמו שנאמר פורה דרכתי לבדי (ישעי' סג) אך ענין המזמור אינו מוכיח:

### passuk 2
<b>מה אדיר שמך.</b> יותר מכדי כח מדת התחתונים לא היו התחתונים כדאי שתשרה שכינתך ביניהם:
<b>אשר תנה הודך על השמים.</b> ראוי שתתנהו על השמים ואתה בענותך הגדולה יסדת עוז וגו':

### passuk 3
<b>יסדת עוז מפי עוללים ויונקים</b> השרית שכינתך במקדש ותקנת להודות לך עוז מפי הלוים והכהנים שהם בני אדם גדלים בליכלוך, כעוללים ויונקי שדים, עוללים לשון ועוללתי בעפר קרני (איוב ט״ז:ט״ו) וע"ש הלכלוך נקראו כל תינוקות עוללים:
<b>למען צורריך.</b> להודיעם כי עמך אנחנו:
<b>להשבית</b> חרפת אויב ומתנקם האומר לא טובים אתם מהאומו' ואני כשאני רואה שמיך וגו' אני תמה בלבי מה אנוש כי תזכרנו:

### passuk 4

### passuk 5

### passuk 6
<b>ותחסרהו מעט מאלהים וגו'.</b> מאלהים ל' מלאכים שנתת כח ביהושע להדמים החמה וליבש את הירדן במשה לקרוע מי ים סוף ולעלות למרום ובאליהו להחיות את המת:

### passuk 7

### passuk 8
<b>צנה ואלפים.</b> צאן ובקר כמו (דברים כה) שגר אלפיך, צנה לשון פעולה הוא כמו (במדבר ל״ב:כ״ד) וגדרות לצנאכם, אוביילדי"ץ בלעז, יש מדרשי אגדה ואינם מתיישבין לפי המקראות:

>Credit : sefaris
>License : CC-BY