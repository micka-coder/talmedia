
### passuk 1
<b>אל תתחר במרעים.</b> מוכיח את ישראל הוא שלא יתחרו בהצלחת המרעים לעשות כמעשיה' כמו (ירמיה י"ב) ואיך תתחרה את הסוסים לרוץ במרוצתם, האטיר בלע"ז:
<b>אל תקנא בעושי עולה.</b> לעשות עולה כמותם:

### passuk 2
<b>ימלו.</b> שרו"נט טראנקיי"ץ בלע"ז, ל' כריתה:

### passuk 3
<b>בטח בה'.</b> ואל תאמר אם לא אגזול ואגנוב או אתן לעני צדקה במה אתפרנס:
<b>ועשה טוב.</b> ואז תשכון ארץ לאורך ימים:
<b>ורעה אמונה.</b> תאכל ותתפרנס משכר האמונה שהאמנת בהקדוש ברוך הוא לסמוך עליו ולעשות טוב:

### passuk 4
<b>והתענג על ה'.</b> התענג בתפנוקי' על משענתו של הקדוש ברוך הוא:

### passuk 5
<b>גול על ה' דרכך.</b> גלגל עליו כל צרכיך:

### passuk 6

### passuk 7
<b>דום לה'.</b> המתן לישועתו כמו (שמואל א י״ד:ט׳) אם כה יאמרו אלינו דומו דיהונתן, ומנחם חברו לשון דממה כמו וידם אהרן (ויקרא י׳:ג׳) וגם כן פתר טוב ויחיל ודומם (איכה ג׳:כ״ו) ודונש מודה לו:
<b>והתחולל.</b> לשון תוחלת:
<b>אל תתחר.</b> לאמר ארשיע כמותו ואצליח כמותו:

### passuk 8
<b>הרף מאף.</b> הרף מהרשיע שלא יבא עליך אף:
<b>ועזוב.</b> דבר המביא עליך חמתו של הקב"ה:

### passuk 9
<b>כי מרעים.</b> שאתה רואה עתה מצליחים הם יכרתון:

### passuk 10
<b>ועוד מעט.</b> כשתמתין עוד מעט תראה כי אין הרשע:
<b>והתבוננת על מקומו.</b> ותסתכל על מקום שהיה שם ואיננו כי מת ואבד:

### passuk 11

### passuk 12
<b>וחרק.</b> כמו חרקו שן ארקי"נט בלע"ז, (איכה יד):

### passuk 13

### passuk 14
<b>חרב פתחו.</b> הרשעי' פתחו, אנקומנצירנט בלע"ז תגר וחרום מתחילים הרשעים מאליהם:

### passuk 15

### passuk 16
<b>טוב מעט לצדיק.</b> טובים מעט אנשים שהולכים לעזרת הצדיקים:
<b>מהמון רשעים רבים.</b> אמרפל וחביריו שהתחילו מלחמ' בעולם בשביל לשבות את לוט ולהתגרות באברהם מעט אנשים שהיו עם אברה' הצליחו והרגו כל אותן האוכלסין:

### passuk 17

### passuk 18
<b>יודע ה' ימי תמימים.</b> מכי' את מעשי ימיהם:
<b>ונחלתם.</b> וקבול שכר' מאתו לעול' תהיה:

### passuk 19

### passuk 20
<b>כיקר כרים.</b> כאור ענן בקר הנראה שחרית מלבין על מרחבי בקעה שאינו מתקיים, כרים מישור כמו כר נרחב (ישעיה ל'):
<b>כיקר.</b> לשון אור יקרות (זכריה י״ד:ו׳), ויש פותרין כיקר כרים, ככבוד כבשים שמפטמין אותן לטבח:

### passuk 21
<b>לוה רשע ולא ישלם וצדיק חונן ונותן.</b> הקב"ה שהוא צדיקו של עולם חונן משלו ונותן לזה שהלוה מה שהוא גוזל ממנו:

### passuk 22
<b>כי מבורכיו.</b> של צדיקו של עולם יירשו ארץ:

### passuk 23
<b>מצעדי גבר.</b> מי שהוא גבור ביראת הקדוש ברוך הוא ליש פאש דופורט בלע"ז:
<b>כוננו.</b> פורי"נט אפיטייץ בלע"ז:

### passuk 24
<b>יפול.</b> לבורג"א בלע"ז, לשון ותפול מעל הגמל (בראשית כ״ד:ס״ד):
<b>כי.</b> כמו אם:
<b>לא יוטל.</b> לא יושלך להיות נעזב:

### passuk 25
<b>נער הייתי.</b> פסוק זה שר העולם אמרו דאילו דוד לא קשיש כולי האי:

### passuk 26
<b>כל היום.</b> הצדיק חונן עניים ומלוה להם:
<b>וזרעו.</b> זה שהוא זורע לצדקה סופו לברכה:

### passuk 27

### passuk 28

### passuk 29

### passuk 30
<b>פי צדיק יהגה.</b> תחלה בלבו חכמה לראות דין שפסקה תורה לכל דבר, ואח"כ לשונו תדבר משפט:

### passuk 31
<b>לא תמעד אשוריו.</b> לא יחליקו צעדיו:

### passuk 32

### passuk 33

### passuk 34

### passuk 35
<b>ומתערה.</b> משריש כמו (ישעיהו י״ט:ז׳) ערות על יאור, ובלשון משנה יש הרבה אילן שנפשח ומעורה בקליפה:
<b>כאזרח רענן.</b> כאחד מאזרחי הארץ הנשרשין וממולאים בנכסים וכן פירש מנחם כאזרח רענן מתלחלח ומתצמח כאשל הנשרש ואזרח מאזרחי בני אדם אנשי שרשים המה (סא"א):

### passuk 36

### passuk 37
<b>שמר תם.</b> הסתכלו בדרכי התמימים ללמוד ממעשיהם:
<b>כי אחרית לאיש שלום.</b> אם ראשית אין לו אחרית יש לו, אבל פושעים וחטאים ורשעים אחרית' נכרת' ונשמדו יחדיו:

>Credit : sefaris
>License : CC-BY