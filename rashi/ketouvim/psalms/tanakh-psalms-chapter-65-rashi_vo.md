
### passuk 1

### passuk 2
<b>לך דמיה תהלה.</b> השתיקה תהלה לך לפי שאין קץ לשבחך והמרבה בשבח אינו אלא גורע:
<b>אלהים בציון.</b> אלהים השוכן בציון, (מצאתי <b>שימו כבוד תהלתו</b>, לא יותר מדאי, <b>אך דומיה תהלה</b> וכמדומה הללוהו באימה בלשון הללויה שם בן שתי אותיות מתורגם דחילא עזי וזמרת יה (לקמן קי"ח) ויד על כס יה (שמות י״ז:ט״ז) ולשון וגילו ברעדה דומה לזה) ד"א <b>לך דומיה תהלה אלהים בציון</b> את אשר דוממת והחרשת על מה שעשה אויביך בציון תהלה היה לך שהיכולת בידך להנקם ואתה מאריך אף:

### passuk 3

### passuk 4
<b>דברי עונות גברו מני.</b> ואין אנו יכולים להספיק לסדר כולם לפניך לפי שהם רב אלא בכלל אחד אנו מתפללים לפניך שפשעינו אתה תכפרם:

### passuk 5
<b>אשרי.</b> מי אשר תבחר ותקרב אשר ישכן בחצריך:
<b>נשבעה בטוב.</b> שבביתך ומקדושת היכלך ששכינתך שורה שם:

### passuk 6
<b>נוראות בצדק תעננו.</b> בצדקתך תעננו לעשות נוראות בגוים:
<b>מבטח.</b> אתה ומנוס לכל יושבי קצות ארץ מקצה הארץ ועד קצהו:
<b>וים רחוקים.</b> אפילו לרחוקים שבים אתה מבטח שבכל מקום ממשלתך:

### passuk 7
<b>מכין הרים בכחו.</b> שמצמיח ההרים שהם קשים בכחו ומזמן ומכין בהן מזונות ומכין מטר כדכתיב (לקמן קמז) המכין לארץ מטר המצמיח הרים:
<b>נאזר בגבורה.</b> לפי שבא להזכיר גבורת גשמים אמר נאזר בגבורה:

### passuk 8
<b>משביח.</b> משפיל, וכן וחכם באחור ישבחנה (משלי כ"ט) בשוא גליו אתה תשבחם (לקמן פ"ט):

### passuk 9
<b>מוצאי בקר וערב תרנין.</b> לך את הבריות יושבי הקצוות בבקר אומרים ברוך יוצר המאורות ובערב ברוך המעריב ערבים:

### passuk 10
<b>פקדת הארץ.</b> כשאתה חפץ להטיב אתה פוקד את הארץ ומשקה אותה:
<b>רבת תעשרנה.</b> הרבה אתה מעשרה מפלג שלך שהוא מלא מים ותכין בו דגנם של יושבי קצוות כי בכן אתה מכין אותם:

### passuk 11
<b>תלמיה.</b> הן שורות המחרישה:
<b>רוה.</b> כמו לרוה:
<b>נחת גדודיה.</b> כמו לנחת גדודיה להניח לגדודיה לעשות נחת לבריות אתה תמוגגנה ברביבים של מטר:
<b>תמוגגנה.</b> לשון המסה:

### passuk 12
<b>עטרת.</b> שנת טובתך, ע"י הגשמים אתה מעטר בכל טוב את השנה שאתה חפץ להטיב:
<b>ומעגליך.</b> הם השמים שהם אבק רגליך:
<b>ירעפון.</b> יטפון:
<b>דשן.</b> שומן:

### passuk 13
<b>ירעפו.</b> השמים בנאות המדבר:

### passuk 14
<b>לבשו כרים הצאן.</b> יתלבשון השרון והערבה מן הצאן הבאים לרעות הדשא אשר הצמיח המטר:
<b>ועמקים יעטפו בר.</b> ע"י המטר יהיו מעוטפים העמקים בתבואה ואז יתרועעו הבריות תרועת שמחה וישירו מרוב הברכה:

>Credit : sefaris
>License : CC-BY