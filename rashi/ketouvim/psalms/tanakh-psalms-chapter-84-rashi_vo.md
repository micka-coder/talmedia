
### passuk 1

### passuk 2
<b>מה ידידות משכנותיך.</b> כמה אהובות וחביבות משכנותיך:

### passuk 3
<b>נכספה.</b> נחמדה:
<b>כלתה.</b> נתאותה כמו (שמואל ב י״ג:ל״ט) ותכל דוד המלך לצאת אל אבשלום:
<b>לחצרות ה'.</b> כי חרבו ועל הגלות אמרה:
<b>לבי ובשרי ירננו.</b> יתפללו על זאת:

### passuk 4
<b>גם צפור מצאה בית.</b> בחרבנו קננו בו הצפרים, ומדרש אגדה בבניינו מדבר והצפור היא כנסת ישראל:
<b>אשר שתה.</b> שמה:

### passuk 5
<b>אשרי.</b> מי שיגיע עוד לישב בביתך ועוד יהללוך בתוכו:

### passuk 6
<b>עוז לו בך.</b> אשר שם אותך עוז מבטחו:
<b>מסלות בלבבם.</b> מחשב בלבו מסלות דרכיו ליישר את דרכו:

### passuk 7
<b>עוברי בעמק הבכא.</b> אותם העוברים על דתך והנם בעומקה של גיהנם בבכי ויללה:
<b>מעין ישיתוהו.</b> בדמעות עיניהם:
<b>גם ברכות יעטה מורה.</b> מברכים ומודים לשמו ואומרים יפה דן אותנו ואמת דינו וברכות יעטה לנו המורים אותנו ללכת בדרך הטוב ולא שמענו לו:

### passuk 8
<b>ילכו מחיל אל חיל.</b> אותם הנזכרים למעלה יושבי ביתך אשר מסילות בלבבם:
<b>מחיל אל חיל.</b> מבית המדרש לב"ה ויראה צבאם וחילם אל הקב"ה בציון:

### passuk 9
<b>שמעה תפלתי.</b> לבנות ביתך:

### passuk 10
<b>מגננו.</b> הוא בית המקדש המגין עלינו:
<b>והבט פני.</b> (דוד) משיחך והסתכל בחסדיו ובטרחו אשר טרח וייגע על בנינו:

### passuk 11
<b>כי טוב יום.</b> אחד בחצריך ולמחר ימות מלחיות אלף שנים במקום אחר:
<b>בחרתי הסתופף.</b> על הסף ועל המזוזות לשקוד:
<b>מדור באהלי רשע.</b> מלהיות דר בשלוה באהלי עשו הרשע להדבק בהם:

### passuk 12
<b>כי שמש ומגן.</b> יש לפתור שמש כמשמעו, ומדרש תהלים פותרו ל' שיני חומה:

>Credit : sefaris
>License : CC-BY