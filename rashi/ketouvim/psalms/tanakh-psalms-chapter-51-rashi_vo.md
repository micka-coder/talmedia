
### passuk 1

### passuk 2

### passuk 3

### passuk 4

### passuk 5
<b>וחטאתי נגדי תמיד.</b> מתוך שאני מתחרט ודואג עליו דומה לי כאילו הוא לפני תמיד כל שעה:

### passuk 6
<b>לך לבדך חטאתי.</b> לפיכך בידך לסלוח ואף מה שהרעותי לאוריה לא חטאתי אלא לך שהזהרת על הדבר:
<b>למען תצדק בדברך.</b> כמו במנהגך, (סא"א) כח היה לי להתגבר על יצרי אלא שלא יאמרו העבד נצח את רבו שאמרתי לפניך בחנני ונסני (לעיל כ"ו) ובחנתני ולא נמצאתי שלם כדי שתצדק אתה ולא אני, ד"א <b>למען תצדק בדברך</b> אם תמחול לי תצדק בדינך לנכח כל הרשעים שאינם שבים שלא יוכלו לומר כאילו עשינו תשובה לא הועלנו:

### passuk 7
<b>הן בעוון חוללתי.</b> ואיך לא אחטא ועיקר יצירתי ע"י תשמיש הוא שכמה עונות באים על ידו, ד"א עיקר יצירתי מזכר ונקבה שכלם מלאים עון, יש מדרשים למקרא זה ואינם מתיישבים לפי ענין המדבר במזמור:
<b>יחמתני.</b> ל' חמימות כמו (בראשי' ל') ויחמנה הצאן בבואן לשתות (סא"א):

### passuk 8
<b>הן אמת חפצת בטחות.</b> והריני מודה על האמת כי חטאתי:
<b>בטוחות.</b> אלו כליות שהן חלקות, ומנחם חברו עם כמטחוי קשת (בראשית כ"א), וכן מי שת בטוחות חכמה (איוב ל"ח) פתרונו לשון משך כי כאשר יש לקשת משך כן יש משך לדעת (סא"א):
<b>ובסתום חכמה תודיעני.</b> ובלב שהוא סתום הודעתני חכמה להתודו':

### passuk 9
<b>תחטאני באזוב.</b> כמו שמטהר המצורע וטמא מת:

### passuk 10
<b>תשמיעני ששון ושמחה.</b> סליחת החטא:
<b>עצמות דכית.</b> כשכעסת עלי:

### passuk 11

### passuk 12
<b>לב טהור ברא לי אלהים.</b> שלא אכשל עוד:

### passuk 13
<b>ורוח קדשך אל תקח ממני.</b> שלא יהא רוח הקודש מרוחק ממני (סא"א):

### passuk 14
<b>השיבה לי ששון ישעך.</b> רוח הקודש שנסתלק מעלי:
<b>נדיבה.</b> לשון נדיבות קצינות:

### passuk 15
<b>אלמדה פושעים דרכיך.</b> וממני ילמדו וישובו אם יראו שתסלח לי:

### passuk 16
<b>הצילני מדמים.</b> שלא אמות בחרב על עונשו של אוריה שהרגתי:

### passuk 17
<b>אדני שפתי תפתח.</b> מחול לי ויהי לי פתחון פה להגיד תהלתך:

### passuk 18
<b>כי לא תחפוץ זבח.</b> שאין זבח חטאת בא על המזיד:
<b>ואתנה.</b> שאם תחפוץ אתננו לך:

### passuk 19

### passuk 20
<b>היטיבה.</b> לבנות בית מקדשך בתוכה בימי שלמה בני:

>Credit : sefaris
>License : CC-BY