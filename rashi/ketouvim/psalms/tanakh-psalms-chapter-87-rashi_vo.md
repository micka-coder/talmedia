
### passuk 1
<b>יסודתי בהררי קדש.</b> יסודת מזמור זה על הר ציון וירושלים יסדו המשורר:

### passuk 2

### passuk 3
<b>נכבדות מדובר בך.</b> את ירושלים דברי כבוד נדברו בך מפי הקב"ה ומה הן הנכבדות שאת עיר האלהים סלה:

### passuk 4
<b>אזכיר רהב ובבל ליודעי.</b> עוד זאת דיבר עליך אזכיר את מצרים ואת בבל על יודעי להביא מנחה כענין שנאמ' (ישעיהו ס״ו:כ׳) והביאו את כל אחיכם וגו' מנחה לה' וגו':
<b>הנה פלשת וצור עם כוש.</b> גם הם כמצרים ובבל יתנו לב לבקש ולזכור את כל א' וא':
<b>זה יולד שם.</b> זה היה ממשפחות הנולדים בציון כענין שנאמר (שם כ"ז) ואתם תלוקטו לאחד אחד:

### passuk 5
<b>ולציון יאמר איש ואיש יולד בה.</b> וכשיביאום מנחה לה' בציון יאמר להם על כל אחד ואחד זה מאותם שגלו ממך ומתולדותיהם, ענין אחר המשורר אומר אזכיר לעמי וליודעי את גדולות מצרים ובבל שהם רואים עתה את גדולתם הנה פלשת וצור עם כוש מפני שהם סמוכים לרהב ובבל מנשאים אותם כל האומות ואומרים עליהם זה יולד שם במצרים ובבל:
<b>ולציון יאמר וגו'.</b> והשבח הזה שהוא עכשיו לרהב ובבל יסוב לציון ועליה יהו אומרים פלוני יולד בה:
<b>והוא יכוננה עליון.</b> והקב"ה יכוננה למעלה מכל העיירות:

### passuk 6
<b>ה' יספור בכתוב עמים וגו'.</b> מקרא מסורס זה וסלה האמור לסופו מוסב כלפי ראשו ה' יספור בכתוב עמים סלה כלומ' לעתיד כשיכתוב הקב"ה הע"ג לדראון ימנה את ישראל הנבלעים בתוכם ואת הנאנסים ביניהם ויוציאם מתוכם ויאמר זה יולד מאותם של ציון ויברור אותם לו וזה שאמר ישעיה (שם ס"ו) וגם מהם אקח לכהנים וללוים מן הגוים המביאים אותם מנחה אקח הנבלעים בתוכם ויהיה בהם כהני' ולוים שאינם נכרים ולפני גלוים הם אמר ה', והיכן אמר (דברים כ״ט:כ״ח) הנסתרות לה' אלהינו:

### passuk 7
<b>ושרים כחוללים.</b> על זאת, כחוללים לשון מחוללי':
<b>כל מעיני.</b> כל קרבי:
<b>בך.</b> בישועתך:

>Credit : sefaris
>License : CC-BY