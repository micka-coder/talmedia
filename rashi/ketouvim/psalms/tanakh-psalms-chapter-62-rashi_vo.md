
### passuk 1
<b>על ידותון.</b> שם כלי שיר ומדרש אגדה על הדתות ועל הדינין הנגזרים על ישראל מאויביהם:

### passuk 2
<b>דומיה נפשי.</b> מצפה נפשי כמו דום לה' והתחולל לו (לעיל ל"ז):

### passuk 3
<b>לא אמוט רבה.</b> מטות גדולות, ומדרש אגדה רבה גיהנם:

### passuk 4
<b>תהותתו.</b> מנחם פי' מגזרת התיו לאכלה (ירמיהו י״ב:ט׳), ויתא ראשי עם, (דברים ל״ג:כ״א), עד אנה תאספו על איש, ול"נ שיש לפותרו לשון הוות ויהא ה"א ותי"ו שורש כאשר יאמר מן מת מות, כך נאמר מן יסוד הת הות ולשון רבים הוות והוא לשון מחשבת שבר ותרמית, ויש מפרשין תהותתו כמו תאריכו לשונכם על בני אדם ברע ודימוה לל' הערב כשמרבה בדברים (סא"א):
<b>כקיר נטוי.</b> המוכן ליפול על בני אדם:

### passuk 5
<b>משאתו.</b> לפי שאתם יגורים מן בני אדם שמא ימלוך וישלם גמולכם יעצתם להדיח עליו הרעה:
<b>בפיו.</b> של כל אחד ואחד מהם יברכו:
<b>ובקרבם.</b> ובמחשבותם יקללו סלה:

### passuk 6

### passuk 7

### passuk 8

### passuk 9

### passuk 10
<b>אך הבל בני אדם.</b> ואל תיראו מהם מאחר שהקב"ה מחסה לנו בעת צרה סלה:
<b>במאזנים לעלות.</b> אם באו לעלות במאזנים והבליהם שוים כן פשוטו, ומדרשו לענין הזוגות:

### passuk 11
<b>חיל כי ינוב.</b> אם תראו רשעים שממונם מצליח וגדל אל תשיתו לב:
<b>חיל.</b> ממון:
<b>ינוב.</b> יצמח לשון תנובה:

### passuk 12
<b>אחת דבר אלהים.</b> ששמעתי מתוכה שתים ומה הן שתים כי עז לך לשלם לאיש כמעשהו, והשני כי לך ה' החסד ומאיזה דבור שמענום מדבור שני של י' הדברות שמענו ממנו שהקב"ה פוקד עון ונוצר חסד שנאמר בו (שמות כ') פוקד עון אבות וגו' לכך בטוח אני שישלם שכר טוב לצדיקים ופורענות לרשעים, זו למדתי מיסודו של ר' משה הדרשן, ורבותינו דרשוהו בזכור ושמור בדבור אחד נאמרו:

### passuk 13
<b>ולך אדני חסד.</b> ומהו החסד כי אתה תשלם לאיש כמעשהו ולא מעשהו ממש אלא מקצתו כענין שנאמר (עזרא ט׳:י״ג) כי אתה אלהינו חשכת למטה מעונינו כך נדרש באגדת תהלים, ויש לפותרו עוד ולך ה' חסד כי יש בידך לשלם לאיש כמעשהו:

>Credit : sefaris
>License : CC-BY