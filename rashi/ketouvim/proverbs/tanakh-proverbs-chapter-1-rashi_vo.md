
### passuk 1
<b>משלי.</b> כל דבריו דוגמות ומשלים משל התורה באשה טובה ומשל העובדי גלולים באשה זונה:

### passuk 2
<b>לדעת חכמה ומוסר.</b> המשלים האלו אמר להודיע לבריות (חכמה ומוסר) שיהיו עמלים בתורה שהיא חכמה ומוסר ובינה:

### passuk 3
<b>צדק ומשפט ומשרים.</b> צדק, צדקה מממונו. ומשפט, לשפוט אמת. ומשרים, היא הפשרה דרך חלק ומישור שוה לזה ולזה:

### passuk 4
<b>לתת לפתאים ערמה.</b> משלים אלו אמר קהלת לקנות בהם הפתאים ערמה, <b>לנער דעת</b>, וגם לנער המנוער מכל למוד שלא למד עדיין כלום:
<b>מזימה.</b> מחשבת עצה:

### passuk 5
<b>ישמע חכם.</b> המשלים הללו:
<b>ויוסף.</b> על חכמתו:
<b>לקח.</b> למוד:
<b>חכם.</b> זה בעל השמועה:
<b>ונבון.</b> מוסיף על ידיעת חכם שיודע להבין דבר מתוך דבר ומוסיף על שמועתו:

### passuk 6
<b>להבין משל ומליצה.</b> שיתנו לב להבין במקראות שני הדרכים המשל והמליצה שיבינו את מה המשיל למליצה ואף מן המליצה לא יסורו לבם שגם היא צריכים להבין כשאמר להצילך מאשה זרה ונכריה על הבלי מצרים נאמר הרי המשל ואף המליצה שהוציא משלו בלשון אשה הבן בה והזהר מאשה זרה (ס"א זונה):
<b>דברי חכמים וחידותם.</b> דורשי רשימות מקרא מלא וחסר רמז דמיון וחידה:

### passuk 7
<b>יראת ה' ראשית דעת.</b> ע"כ פי' לצורך מה עשה שלמה הספר הזה ועתה מתחיל הספר:
<b>יראת ה' ראשית דעת.</b> היא תרומת עיקר הדעת והיא תהיה לך הראשונה לדעת לפני חכמתך הקדם ליראה אם יוצרך והיא תתן בלבך לעשות בחכמה ובדעת כי האוילים אשר אינם יראים את ה' הם בוזים את החכמה ואת המוסר:

### passuk 8
<b>שמע בני מוסר אביך.</b> מה שנתן הקב"ה למשה בכתב ועל פה:
<b>אמך.</b> אומתך כנסת ישראל כמו (יחזקאל י״ט:ב׳) מה אמך לביאה והם דברי סופרים שחדשו והוסיפו ועשו סייגים לתורה:

### passuk 9
<b>לוית חן.</b> חבור של חן הם לראשך כלומר התורה והמוסר יהיו לראשך לוית חן וכענקים של עדי זהב יהיו:
<b>לגרגרותיך.</b> לצוארך ועל שם שהקנה עשויה טבעות טבעות קורא הצואר בלשון רבים:

### passuk 10
<b>חטאים.</b> חוטאים:
<b>אל תבא.</b> אל תאבה להם:

### passuk 11
<b>נארבה לדם.</b> לשפוך דם:
<b>נצפנה.</b> ל' מארב:
<b>נצפנה לנקי חנם.</b> הכתוב אומר שצפינתם לנקי חנם הוא:

### passuk 12
<b>נבלעם.</b> לנקיים כשהם חיים:
<b>כשאול.</b> הבולע כל גוף שלם:
<b>ותמימים.</b> אינו לשון צדיקים אלא מלשון שלמים נבלעם כשהם שלמים כאדם היורד בתוך הבור כשהוא שלם כלומר בעודם בעשרם נהרגם ונירש נכסיהם:

### passuk 13

### passuk 14
<b>גורלך תפיל בתוכנו.</b> אם תרצה תחלוק או אם תרצה יהיה בשותפות:
<b>כיס אחד יהיה לכולנו.</b> ביחד:

### passuk 15

### passuk 16
<b>לרע ירוצו.</b> לרעת עצמם הם רצים ואינם יודעים לתת לב לדבר:

### passuk 17
<b>כי חנם מזורה הרשת.</b> כי העופות הרואות חטים וקטניות מזורים על הרשת חנם הוא בעיניהם שאינם מכירים על מה היא נזרת ויורדין בה ואוכלין:

### passuk 18
<b>והם לדמם יארובו.</b> והציידים יארובו לדמם של עופות:

### passuk 19
<b>כן ארחות כל בוצע בצע.</b> גוזל גזילה נאה ונחמדת היא לו וחנם היא לו וסופו <b>את נפש בעליו יקח.</b> נפש עצמו שנעשה עכשיו בעל הממון שגזל מחבירו:

### passuk 20
<b>חכמות בחוץ תרונה.</b> הרי חכמותיה של תורה בחוצותיה תזעקנה להזהירכם לסור עליהם ומה הן חוצותיה בתי מדרשות:
<b>ברחובות.</b> במקום שמרחיבין אותה כך דרש רבי תנחומא:

### passuk 21
<b>בראש הומיות תקרא.</b> במקום שהיא נשמעת ונכרזת שם היא קוראת ואומרת ענין שלמטה עד מתי פתאים וגו':
<b>בפתחי שערים.</b> הם מקום ישיבת הזקנים:

### passuk 22
<b>פתים.</b> המתפתים ע"י מסיתים ומינים:
<b>תאהבו פתי.</b> הסתה שם דבר לפתיות כמו כלי קרי (שני סא"א) שפי:

### passuk 23

### passuk 24
<b>נטיתי ידי.</b> לרמוז להם לסור אלי כאדם המרמז לחבירו בידו ונוטה ידו אליו לסור אליו:

### passuk 25
<b>ותפרעו.</b> ותבטלו:
<b>כל עצתי.</b> שיעצתי לגדל אתכם בעולם:

### passuk 26

### passuk 27
<b>כשואה.</b> כענן העולה פתאום:
<b>כסופה.</b> טורבילו"ן בלעז:
<b>יאתה.</b> יבא:

### passuk 28
<b>ישחרונני.</b> יבקשוני:
<b>מפרי דרכם.</b> הפירות שאוכלים בחייהם בצרות המוצאות אותם והקרן שמורה להם בגיהנם:

### passuk 29

### passuk 30

### passuk 31
<b>מפרי דרכם.</b> הפירות שאוכלים בחייהם בצרות המוצאות אותם והקרן שמורה להם בגיהנם:

### passuk 32
<b>משובת פתים.</b> את אשר לבם שובב:
<b>ושלות כסילים תאבדם.</b> לפי שרואים הרשעים שהם מצליחים נדבקים ברעתם ואינם חוזרין:

### passuk 33
<b>ישכן בטח.</b> בעולם הזה:
<b>ושאנן.</b> לעולם הבא:
<b>מפחד רעה.</b> מדינה של גהינם:
<b>ושאנן.</b> ויהי שליו ושקט, ושאנן לשון עתיד לכן נקוד פתח:

>Credit : sefaris
>License : CC-BY