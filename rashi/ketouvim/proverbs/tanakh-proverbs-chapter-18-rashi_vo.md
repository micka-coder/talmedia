
### passuk 1
<b>לתאוה יבקש נפרד.</b> מי שהוא נפרד מהקב"ה שלא לשמור מצותיו לתאות לבו ויצרו הרע הוא רודף וסוף בכל תושיה יתגלע בין חכמים תגלה חרפתו, ורבותינו דרשוהו בלוט שנפרד מאברהם על תאות לבו שנאמר (בראשית י״ג:י״א) ויבחר לו לוט את כל ככר הירדן כל המקרא הזה ע"ש ניאוף נאמר וסופו נתגלה קלונו בבתי כנסיות ובבתי מדרשות לא יבא עמוני ומואבי (דברים כ״ג:ד׳):

### passuk 2
<b>כי אם בהתגלות לבו.</b> כ"א בגלוי לבו הוא חפץ לגלות מה שבלבו:

### passuk 3
<b>ועם קלון.</b> תבוא חרפה מי שבוחר בקלון וניאוף חרפה היא לו:

### passuk 4
<b>דברי פי איש.</b> כל איש שבמקרא ל' גבור גדול בגבורה הוא:
<b>מקור חכמה.</b> כנחל נובע וכמים עמוקים:

### passuk 5
<b>שאת פני רשע לא טוב.</b> כאש' פירשו רבותינו לא טוב להם לרשעים שנושאים להם פנים בעה"ז ונפרעין מהן לעה"ב:
<b>טוב וגו'.</b> טוב להם לצדיקים שמכריעין להם כף מאזני' לחייב' בעולם הזה ונפרעין מהן בחייהן לעולם הבא, ולפי פשוטו כמשמעו:

### passuk 6
<b>שפתי כסיל יבואו בריב.</b> כל דבריו באים בלשון תגרה:
<b>ופיו למהלומות יקרא.</b> קורא ליסורין להביאם עליו:

### passuk 7

### passuk 8
<b>דברי נרגן כמתלהמים.</b> מהלומות:

### passuk 9
<b>גם מתרפה במלאכתו.</b> פורש מן התורה והוא ת"ח:
<b>לבעל משחית.</b> לשטן:

### passuk 10
<b>מגדל עוז שם ה' בו ירוץ צדיק ונשגב.</b> והוא מתחזק:

### passuk 11
<b>וכחומה נשגבה.</b> עשרו לו בחדרי משכיתו מפני שהבית נרצף ברצפת אבנים הסוככים על הארץ קרוי אבן משכית:

### passuk 12

### passuk 13

### passuk 14
<b>רוח איש.</b> רוח גבר שהוא איש גבור ואינו נותן דאגה בלבו ומקבל כל הבא עליו בשמחה ובחבה:
<b>יכלכל מחלהו.</b> אין כחו סר מעליו:

### passuk 15

### passuk 16
<b>מתן אדם ירחיב.</b> כפשוטו, ומדרשו בנותני צדקה מדבר שמרחיב לו חלקו לע"ל וגם בחייו לפני גדולים ינחנו ואומרים עליו שהוא חשוב:

### passuk 17

### passuk 18
<b>ובין עצומים יפריד.</b> אלו בעלי דינין כמו (ישעיה מ"ג) הגישו עצומותיהם ובמשנה שנים שנתעצמו בדין, ע"ש שבריבותם עצומות קרוים עצומים או לשון חוזק או לשון אוטם כמו עוצם עיניו (שם לג):

### passuk 19
<b>אח נפשע מקרית עוז.</b> יש אח נפשע מאחיו ומאבד במרדו קרית עוז כגון לוט באברהם עשו ביעקב:
<b>ומדינים כבריח ארמון.</b> ומריב' שביניהם מפרידתם לעולם כבריח זה שנועלים בו שערי ארמון שלא יכנסו בו:

### passuk 20

### passuk 21
<b>ואהביה יאכל פריה.</b> אוהב את לשונו ומרגיל לתורה אוכל שכרה בעה"ז:

### passuk 22
<b>מצא אשה מצא טוב.</b> מצא תורה, וכמשמעו אשה טובה:
<b>ויפק רצון.</b> ויוציא, זה פשוטו, ד"א אדם שמצא אשה ומצא טוב ויפק רצונו אותו האיש מוציא רצון מהקב"ה, רבי יוסף קרא:

### passuk 23
<b>תחנונים ידבר רש.</b> דרך זה בכך ודרך זה בכך למדך דרך ארץ שאע"פ שעשיר יענה עזות הרש ידבר תחנונים וכן הענין הרב לתלמיד:

### passuk 24
<b>איש רעים להתרועע.</b> אדם שקונה לו רעים עוד יבוא יום שיצטרך להם ויקרבהו ואם תאמר מה בכך יש אוהב דבק מאח שיקרבהו יותר מקרוביו ואחיו:

>Credit : sefaris
>License : CC-BY