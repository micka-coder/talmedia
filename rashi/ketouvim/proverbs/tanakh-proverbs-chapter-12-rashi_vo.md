
### passuk 1

### passuk 2
<b>טוב יפיק.</b> מוציא מן הקב"ה נחת רוח להביא טובה לעולם:
<b>ואיש מזמות ירשיע.</b> בעל עלילות ירשיע מחייב את הבריות להביא רעה, וכן הוא אומר וחוטא אחד יאבד טובה הרבה (קהלת ט׳:י״ח):

### passuk 3
<b>לא יכון אדם ברשע.</b> לא יתבסס:

### passuk 4
<b>וכרקב.</b> תולעת הנכנס תוך העצמות וטוחן אותם כן אשה מבישה ורעה שמעשיה בושים:

### passuk 5

### passuk 6
<b>דברי רשעים ארב דם.</b> יועצים לרצוח בידם או ע"י עדות שקר:
<b>ופי ישרים.</b> כששומעים את עצתם יצילום לנרדפים שמגלים את עצתם או אם עדים הם מזימין אותם:

### passuk 7
<b>הפוך רשעים.</b> כמו להפוך כמהפכת רגע נהפכים:
<b>ואינם.</b> כלים כגון סדום:
<b>ובית צדיקים יעמוד.</b> יתקיים:

### passuk 8
<b>לפי שכלו יהולל איש.</b> אם חכם מעט או הרבה הכל לפי שכלו יטול שכרו:
<b>ונעוה לב.</b> שהניע לבו לגמרי מן התורה הוא יהיה לבוז:
<b>נעוה.</b> כמו נעותי משמוע (ישעיה כא) וכן בן נעות המרדות (שמואל א כ) וי"ל נעוה מי שלבו נעוע מגזרת נע ונד כאשר יאמר זעוה מגזרת זע:

### passuk 9
<b>טוב נקלה.</b> בעיניו ונעשה עבד לעצמו:
<b>ממתכבד.</b> בעיניו ואומר גנאי הוא לי לעמול במלאכה שאני מבני אדם גדולים וסופו להיות חסר לחם:

### passuk 10
<b>יודע צדיק נפש בהמתו.</b> מה בהמתו ובני ביתו צריכים:

### passuk 11
<b>עובד אדמתו ישבע לחם.</b> כמשמעו, ולפי משלו שחוזר על תלמודו תמיד שלא ישתכח:

### passuk 12
<b>חמד רשע.</b> להיות נזון ומתפרנס ממצוד רשעים שצדין את הבריות בגזלות וחמס:
<b>ושורש צדיקים יתן.</b> מה שהוא ראוי ליתן והוא הפרי:

### passuk 13
<b>בפשע שפתים.</b> בפשע שפתי דור המבול שאמרו מה שדי כי נעבדנו (איוב כ״א:ט״ו) בא להם מוקש רע ונח הצדיק יצא מהצרה:

### passuk 14
<b>מפרי פי איש.</b> משכר פיהם של עוסקי תורה אוכלים טוב בעולם הזה והקרן קיימת להם לעו"ה:

### passuk 15

### passuk 16
<b>אויל ביום יודע כעסו.</b> ביום שהוא כועס בו ביום הודיע כעסו שהוא מתגרה ומחרף חבירו ברבים ואין מעצר לרוחו, אבל הערום כוסה קלון ואינו ממהר לריב, ומדרש אגדה ביום שנברא אדם הראשון נודע סורחנו והקב"ה שהוא ערום לא רצה לשחת בריותיו כסה קלונו ודחה לגזרתו מיום של אדם ליום שלו שהוא אלף שנה:

### passuk 17
<b>יפיח אמונה יגיד צדק.</b> מי שמדבר אמונה מגיד בדין עדות צדק לזכות הזכאי:

### passuk 18
<b>יש בוטה.</b> מדבר כמו לבטא בשפתים (ויקרא ה):
<b>כמדקרות חרב.</b> שמסכסך את הבריות וגורם להם להרוג:
<b>ולשון חכמים.</b> המביא שלום בין אדם לחבירו:
<b>מרפא.</b> למבט' ההוא:

### passuk 19
<b>שפת אמת תכון לעד.</b> תתבסס ותקיים:
<b>ועד ארגיעה.</b> למעט רגע הוא כלה והולך שהשקר אין לו רגלים:

### passuk 20
<b>מרמה בלב חרשי רע.</b> ומתוך שה' טרודים במחשבות של תרמית אין להם שמחה וליועצי שלום שמחה:

### passuk 21
<b>לא יאונה לצדיק.</b> לא יארע לא תזדמן לו עבירה בלי דעת:

### passuk 22

### passuk 23
<b>אדם ערום כוסה דעת.</b> אפילו בחכמתו הוא צנוע וכל שכן לדברי שטות הוא מכסה אבל ולב כסילים יקרא אולת. מכריז אולת בקול רם:

### passuk 24
<b>יד חרוצים.</b> ישרים:
<b>תמשול.</b> תעשיר:

### passuk 25
<b>דאגה בלב איש ישחנה.</b> ישיחנה מדעתו:
<b>ודבר טוב ישמחנה.</b> יעסוק בתורה והיא תשמח את הדאגה שבלבו ותצילנו ממנה, ולדברי האומר ישיחנה לאחרים כך סופו של מקרא ודבר טוב שינחמנו חבירו ישמח את הדאגה:

### passuk 26
<b>יתר מרעהו צדיק.</b> הצדיק מוותר מדותיו ועובר עליהם יתר לריי"ש בלעז:
<b>ודרך רשעים.</b> שהיא למודה להרע היא תתעם:

### passuk 27
<b>לא יחרוך.</b> מחובר למקרא שלפניו כלומר דרך רשע תתעהו ולא יחרוך את צידו של רמיה שלו:
<b>לא יחרוך.</b> לא יצליח בתרמיתו ולפי שדבר בל' ציד נופל בו ל' חריכה שהציד המצליח צד את העופות וחורכן באש:
<b>והון אדם יקר חרוץ.</b> מקרא מסורס הוא והון אדם שהוא חרוץ יקר הוא, ממון אדם כשר יקר הוא:
<b>חרוץ.</b> עושה אמת, כמו יד חרוצים תעשיר (לעיל י):

### passuk 28
<b>באורח צדקה חיים ודרך נתיבה.</b> של צדקה:
<b>אל מות.</b> לא ימות:

>Credit : sefaris
>License : CC-BY