
### passuk 1
<b>נסו ואין רודף רשע.</b> נסו הרשעים כשיבא אידם ויפלו בדבר קל מאין רודף:
<b>וצדיקים.</b> אמיץ לבם בהקב"ה <b>ככפיר</b> אשר יבטח בגבורתו:

### passuk 2
<b>בפשע ארץ רבים שריה.</b> שזהו פורענות לארץ בהיות שריה רבים הרודפי' רק אחר בצעם:
<b>ובאדם מבין.</b> ובשביל אדם מבין יתארך הפורענות מלבוא:

### passuk 3
<b>גבר רש.</b> דיין עם הארץ:
<b>עושק דלים.</b> בדין על שאינו מתון בדין הרי הוא כמטר הסוחף את השדה ואין עושה פירות:
<b>סוחף.</b> שוטף ובמשנה נסתחפה שדהו וכן נסחף אביריך (ירמיה מו) נשטפו ומעדו וכשלו:

### passuk 4

### passuk 5
<b>אנשי רע לא יבינו משפט.</b> אינם משימים לב לפורעניות העתיד' שיתבוננו בה וישובו מדרכם וינצלו:
<b>ומבקשי ה' יבינו כל.</b> טובה ורעה, משפט, יושטיצ"א בלע"ז כך פירש רבי תנחומא על דור המבול:

### passuk 6
<b>טוב רש.</b> אף עני שבתורה:
<b>והולך בתומו.</b> במעשים טובים:

### passuk 7
<b>ורועה זוללים.</b> מחבר לו זוללים והוא ל' רעים:

### passuk 8
<b>מרבה הונו בנשך.</b> ותרבית לחונן דלים הרשות שומעין עליו שהוא מתעשר בלא משפט ונוטלין ממונו ובונין בו גשרים ומתקנין בו הדרכים וזהו חנינת דלים כך דרשו רבי תנחומא:

### passuk 9

### passuk 10
<b>בשחותו.</b> מל' שחת:

### passuk 11
<b>איש עשיר ודל מבין.</b> כנגד רב ותלמיד הוא מדבר שהתלמיד חוקר ועל ידו הרב מתחכם:

### passuk 12
<b>יחופש אדם.</b> יתחפש בכל מיני עלילות:

### passuk 13
<b>ומודה ועוזב.</b> מודה פשעיו ועוזבם משוב בם עוד:

### passuk 14
<b>מפחד תמיד.</b> דואג מעונש ובכך מתרחק מעבירה:

### passuk 15
<b>ארי נוהם.</b> הוא להם:
<b>ודוב שוקק.</b> נהימה לארי ושקיקה לדוב שניהם לשון צעקה:

### passuk 16
<b>חסר תבונות.</b> מתוך שהוא חסר תבונה הוא רב מעשקות כי אינו נותן לב על חייו ומרבה לעשוק שהרי השונא בצע יאריך ימים:

### passuk 17
<b>אדם עשוק בדם נפש.</b> (שיש עליו עושק דם) הוא המחטיא את חבירו ואבדה נפשו על ידו:
<b>עד בור ינוס.</b> עד יום מותו ינוס לעזרה שיתכפר לו:
<b>ואל יתמכו בו.</b> משמים להספיק בידו לשוב שלא יהא הוא בגן עדן ותלמידו בגיהנם כך נדרש במס' יומא:

### passuk 18
<b>יפול באחת.</b> ברעה אחת ואין תקומה למפלתו:

### passuk 19
<b>ישבע ריש.</b> עניות:

### passuk 20
<b>איש אמונות.</b> הנותן מעשרותיו באמונה שאין עד בדבר אלא הקב"ה רואה ומרבה לו ברכה:
<b>ואץ להעשיר.</b> דוחק השעה להתעשר בשל עניים:

### passuk 21
<b>יפשע גבר.</b> המטה משפט:

### passuk 22
<b>נבהל להון.</b> ממהר להרבות הון וגוזל תרומותיו ומעשרותיו:
<b>כי חסר יבואנו.</b> חסרון יבא לו שהמארה משתלחת במעש' ידיו:

### passuk 23
<b>מוכיח אדם וגו'.</b> על עבירות שבידו ומפרישו מהם:
<b>אחרי חן.</b> לאחר זמן חן ימצא בעיניו יותר ממחליק לשון, מצינו בבראשית רבה כל מקום שנאמר אחרי אינו אלא מופלג, אחר, סמוך, בתנחומא על אלה הדברים <b>מוכיח אדם אחרי</b>, זה משה שהוכיח את ישראל אחר הקב"ה שנקראו אדם שנא' (יחזק' לד) אדם אתם ונאמר בו כי מצאת חן בעיני (שמות לג) <b>ממחליק לשון</b> זה בלעם האומר לישראל דברים מתוקנים מה טובו אהליך יעקב (מדבר כ"ו) משה מכריז השמרו לכם פן יפתה ובלעם מכריז ומחניף עשו תאותכם ואינו מקפיד לא איש אל ויכזב באומו' אבל בכם אומ' ולא יעשה ושלמה צוח על שניה' נאמני' פצעי אוהב ונעתרות נשיקות שונא (לעיל כז):

### passuk 24
<b>גוזל אביו.</b> הקב"ה:
<b>ואמו.</b> כנסת ישראל המחטיא את הרבי' שגוזל הקב"ה מפריד ממנו בניו וגוזל מהם טובה:
<b>משחית.</b> ירבעם:

### passuk 25
<b>רחב נפש.</b> להשיג כל תאותו:
<b>יגרה מדון.</b> מגרה עליו מדת הדין:

### passuk 26

### passuk 27
<b>נותן לרש.</b> צדקה:
(אין מחסור להרבות לו צדקה סא"א), וכן הרב שאינו מונע תורה מפי התלמיד:

>Credit : sefaris
>License : CC-BY