
### passuk 1
<b>גם אלה משלי שלמה אשר העתיקו.</b> חזר לדורש' כשנתמנה חזקיהו למלך והוא הושיב תלמידים בכל עיר כדאמרינן בפ' חלק בדקו מדן ועד באר שבע ולא מצאו עם הארץ:
<b>העתיקו.</b> החזיקו:

### passuk 2
<b>כבוד אלהים הסתר דבר.</b> כגון מעשה מרכבה ומעשה בראשית:
<b>וכבוד מלכים חקור דבר.</b> כשאתה דורש בכבוד מלכים או בכבוד חכמים שעשו סיגים לתורה ובגזרות שגזרו בהם יש לך לחקור ולדרוש ולשאול טעם לדבר אבל כשתדרוש במעשה מרכבה ובמעש' בראשית ובחוקי' הכתובים בתורה כגון חוקים ודברים שהשטן מקטרג עליהם ומשיב עליהם באכילת חזיר וכלאי כרס ושעטנז אין לך לחקור רק להסתיר ולומר גזרת מלך הוא:

### passuk 3
<b>אין חקר.</b> לרום שמים ולעומק הארץ וללב מלכי' אין חקר שכמה דינים באים לפניהם וכמה מלחמות וצריכים לתת לב לכולם ואם כל הלשונות מדברים וכל הידים כותבין אינן יכולין לכתוב חללה של רשות:

### passuk 4
<b>הגו סיגים מכסף.</b> משוך כמו כאשר הוגה מן המסילה (שמואל ב כ׳:י״ג) כשם שאין הכלי של כסף יוצא למלאכת צורף עד שיוציאו ממנו סיגים של נחשת שבו כך אין צבור נפטרין מעונש עד שיוציאו מתוכ' הרשעים ויעשו בהם דין:

### passuk 5

### passuk 6
<b>אל תתהדר לפני מלך.</b> להראו' כבודך ולהתגאות לפני מלך או לעמוד לפני מי שגדול ממך כי טוב שיאמרו לך עלה הנה משתבוא בלא רשותו ויאמרו לך צא:

### passuk 7
<b>אשר ראו עיניך.</b> שדבר זה אמת:

### passuk 8
<b>פן מה תעשה.</b> פן תבא לידי לא תדע מה לעשות באחריתה:

### passuk 9
<b>ריבך ריב את רעך.</b> ואם על כרחך אתה צריך לריב ולהוכיח עם רעך מ"מ <b>סוד אחר אל תגל</b> לא תזכיר לו דופי אבותיו שמתו שאין הכל יודעין אותו ואתה מגלהו:

### passuk 10
<b>פן יחסדך שומע.</b> חרפת מצרים (יהושע ה') מתרגמינן חסודא דמצראי, פן יחסדך, השומע ויקראך מוציא דבה:

### passuk 11
<b>תפוחי זהב.</b> כעין כפתורין מצויירין על משכיות כסף. <b>משכיות</b> כלים המצופין בכסף כמו ושכותי כפי (שמות לג):
<b>דבר דבור על אפניו.</b> על כנו ודוגמתו נשאתי אימיך אפונה (תהלים פח) מבוססת ומיושבת בקרבי ואין זה מגזרת אופן וגלגל (ישעי' כח) שאלו כן היה נקוד פת"ח תחת הפ"א כמו האופנים ולא יפול בו נקודת חטף קמץ:

### passuk 12
<b>נזם זהב וחלי כתם.</b> עדי קבוצת זהב כמו ותעד נזמה וחליתה (הושע ב) כמו חלאים (שיר ז):
<b>כתם.</b> לשון תכשיט זהב וכן כתם פז (שם ה):

### passuk 13
<b>כצנת שלג.</b> כקור ימי שלג שאדם מתאוה לו בימי קציר ולא שלג ממש שהשלג לא טוב הוא בשעת קציר:

### passuk 14
<b>נשיאים ורוח וגו'.</b> כאשר יהיה תוחלת שוא כשהשמים מתקשרים בעבים והרוח מנשבת ואדם מצפה שיבא גשם ולא בא והם מצטערים וכלות עיניהם כך איש מתפאר לומר כך וכך צדקה אתן ליד גבאי והוא משקר וכלות עיני עניים למתנתו ואינ' באה:

### passuk 15
<b>באורך אפים יפותה קצין.</b> בעוד שהקב"ה מאריך אפו ואינו נפרע יתנו לב החוטאים לפתותו בתשובה ותפלה:
<b>ולשון רכה.</b> בתפלה ותחנונים:
<b>תשבר גרם.</b> עצם קושי הגזרה:

### passuk 16
<b>דבש מצאת וגו':</b>

### passuk 17
<b>הוקר רגלך.</b> כשם שאם מצאת דבש והוא מתוק לחכך אתה צריך שלא תאכל ממנו פן תשבענו והקאתו כך הוקר רגלך מבית רעך אע"פ שהוא מקרבך מנע מלבא שם יום יום פן ישבעך וישנא אותך, ולענין מדרשו אל תהי רגיל לחטוא שוגג ולהביא תמיד חטאות ואשמות לבית ה' שנקרא רע לישראל דכתיב זה דודי וזה רעי:

### passuk 18
<b>מפיץ וחרב.</b> שם כלי מלחמה:

### passuk 19
<b>שן רעה.</b> רצוצה:
<b>מועדת.</b> כמו ולא מעדו קרסולי (תהילים י״ח:ל״ז):
<b>מבטח בוגד.</b> מכזב בו ביום צרתו כשן רצוצה ומועדת:

### passuk 20
<b>מעדה בגד ביום קרה.</b> בגד עדים בגד מוסר כלי שהוא ראוי להסירו מעליו לפי שהוא בלוי כדמתרגמינן ויסר ויעדי, וזה פתרונו בגד בלוי הרי הוא ביום קרה כחומץ על נתר. <b>נתר.</b> מין אדמה רכה כגון אדמה שלנו הנקרא קריד"א והיו חוקקים אותה ועושין כלים ואם יפול בו חומץ ממסמסו ונשחת. אף <b>שר בשירים על לב רע.</b> דומה לשניהם ומה הוא שר בשירים זה המלמד תורה לתלמיד רשע אשר אין בלבו לקיימה:

### passuk 21
<b>אם רעב שנאך.</b> כמשמעו, ורבותינו פירשוהו על יצר הרע אם רעב הוא ואומר לך להשביעו בעבירות משוך את עצמך לבית המדרש והאכילהו מלחמה של תורה וכן השקהו מים מימיה של תורה:

### passuk 22
<b>כי גחלים.</b> הם לו שאתה חותה ושואב מן המדורה לתת על ראשו:
<b>חותה.</b> כל שאיבת גחלים מתוך ההסק קרי חותה כדאמר לחתות אש מיקוד (ישעיהו ל׳:י״ד):
<b>וה' ישלם לך.</b> ישלימנו עמך שלא יתגבר עליך:

### passuk 23
<b>רוח צפון תחולל גשם.</b> תוליד ותברא את הגשם:
<b>ופנים נזעמים.</b> תחולל לשון סתר לה"ר גורם שיהיו פני הקב"ה נזעמים, וכן דמיון פתרון המקרא רוח צפון עשויה לחולל גשם ולשון סתר עשוי' לפנים נזעמים:

### passuk 24
<b>טוב שבת על פנת גג.</b> על סלוק השכינה נאמר:
<b>מאשת מדינים.</b> כנסת ישראל שהרשיעו את מעשיה' והקניטו להקב"ה:
<b>ובית חבר.</b> בית שחברו בו גלולים לשכינה:

### passuk 25
<b>על נפש עיפה.</b> עשויה להשיב נפש עיפה:
<b>ושמועה טובה.</b> אף היא שוה להם וכן יעקב ותחי רוח יעקב אביהם (בראשית מ״ה:כ״ז):

### passuk 26
<b>מעין נרפש.</b> עכור ברגלים:
<b>צדיק מט לפני רשע.</b> כשהצדיק מט לפני הרשע וירא להוכיח על פניו דרכו שנאוי הדבר כמעין נרפש ומקור נשחת:

### passuk 27
<b>אכול דבש.</b> לאכול דבש יותר מדאי רמז הדבר לדורש במעשה מרכבה ובמעשה בראשית לגלות לרבים ועמי הארץ מלגלגים על הדברים ושואלים מה למעלה מה למטה:
<b>וחקר כבודם כבוד.</b> והיכן החקר ראוי להיות בדברי חכמי' אשר כבודם כבוד בגזירותיהם יש לשאול מה טעם גזרו כך ולמה סייגו בכל גזירה וגזירה:

>Credit : sefaris
>License : CC-BY