
### passuk 1
<b>כשלג בקיץ.</b> בשעה ששוטחין התאנים בחמה ליבשן ולעשות קציעות כדאמר הלחם והקיץ לאכול הנערים (שמואל ב טו):

### passuk 2
<b>כצפור לנוד.</b> שהוא נד וכדרור שהוא חוזר לקנו:
<b>כן קללת חנם לא תבוא.</b> למי שהוציאה בפיו:
<b>דרור.</b> הוא עוף הנקרא רונדל"ע בלעז ונקרא דרור שדרה בבית כבשדה:

### passuk 3
<b>שוט לסוס.</b> הוא עשוי ואף שבט נכון לגו כסילים יסורין מוכנין לרשע:

### passuk 4
<b>אל תען כסיל.</b> בדברי ריב ומצה פן תשוה לו:

### passuk 5
<b>ענה כסיל.</b> הבא להסיתך לעבודה זרה הודע לו אולתו:
<b>פן יהיה חכם בעיניו.</b> וטעם שני פסוקים אלו מפורש בתוכם <b>אל תען</b> בדבר שתשוה לו אם תענהו <b>ענה כסיל</b> בדבר שאם לא תענהו יהי' חכם בעיניו:

### passuk 6
<b>מקצה רגלים חמס שותה.</b> מי ששולח דברים ביד כסיל הוא מקצה רגלי שלוחים הרבה לחזור ולשלוח לתקן מה שעיות הראשון אשר שלחו בתחלה ושותה חמס שחבירו זועף עליו על שליחות הכסיל:

### passuk 7
<b>דליו שוקים מפסח.</b> גבהו כמו דלו עיני (ישעיהו ל״ח:י״ד) השוקים של כל אדם נראין לפסח גבוהים ממנו, ודבר זה משל בפי כסיל האומר אותו על לימוד החכמה איך אנו באים ללמוד החכמה נפלאה וגבוהה היא ממנו, המשל אומר דליו שוקים מפסח:

### passuk 8
<b>במרגמה.</b> פרונדול"א בלעז שאבן שצוררין בו לא להתקיים היא שם שעומד' להזרק כך הנותן לכסיל כבוד אינו של קיימא, ורז"ל דרשו על המלמד תורה לתלמיד שאינו הגון שהוא כזורק אבן למרקוליס:

### passuk 9
<b>חוח עלה ביד שכור.</b> כחוח שהוא נדבק ביד שכור כן המשל האמור למטה נדבק בפי הכסיל להיות להם לחוח ולקוץ מכאיב, ומהו המשל:

### passuk 10
<b>רב מחולל כל.</b> הקב"ה ברא את הכל ודן את הכל ככסיל כחכם אין אנו צריכין לשום חכמה:
<b>ושוכר כסיל.</b> לא כבשר ודם שלא ישכור אלא פועלים בקיאים ולא ישכור אלא העוסקים במלאכתו אבל הקב"ה מחולל כל ושוכר הכסילים ושוכר עובר דרכים הבטלנים מכל מלאכה, ומדרש אגדה ושוכר כסיל מל' וסכרו מעינות תהום (בראשית ח׳:ב׳) ולשון עושי שכר (ישעיהו י״ט:י׳) הקב"ה סוכר מזל כסיל המשמש בימות החמה מתשרי ואילך ומאז הוא סוכר וסוגר כל עוברי הים מלילך בו עד הפסח, ובדברי רבי משה ראיתי רב מחולל כל עשיר יש לו פעולות הרב' ואם שוכר כסיל במלאכתו הנה הוא כשוכר כל עוברי דרך שרואין בקלקול המלאכה להורות איך יתכן ואיך יש לו לפעול ודבר ריק הוא ואינו ענין כאן:

### passuk 11

### passuk 12

### passuk 13

### passuk 14

### passuk 15
<b>בצלחת.</b> ביורה חמה נותן ידו מפני הקור:

### passuk 16
<b>משיבי טעם.</b> חכמים:

### passuk 17
<b>מחזיק באזני כלב.</b> העובר להתעבר על ריב לא לו הרי הוא כאוחז באזני כלב הגורם שישכנו על חנם:

### passuk 18
<b>כמתלהלה.</b> כמתיגע לירות זיקים של אש כמו ובזיקות בערתם (ישעי' נ) מל' זקוקים דינור, ד"א זיקים פרונזולא"ש מלשון אבני קלע (זכריה ט) וכן בגמרא זיקתא פסיק לן ויורה חצים ומות:

### passuk 19
<b>כן איש רמה.</b> מפתה ומסית את חבירו מדרכי חיים לדרכי מות וכשחבירו מרגיש שהוא מתעה אותו אומר מצחק אני:

### passuk 20
<b>באפס עצים.</b> כלומר שני דברים אלו שוין כשם שבאפס עצים תכבה אש כך באין נרגן של לה"ר המסכסך בעלי ריב ישתוק מדון:

### passuk 21
<b>פחם לגחלים ועצים לאש.</b> פחם של אש עשוי להבעיר גחלים עמומות ועצים עשוין להסיק אש ואיש מדון לחרחב ריב:

### passuk 22
<b>כמתלהמים.</b> ל' מתלחמים ורז"ל פרשו כמתלהמים כמת להם דברי המרגלים היו להם למיתה:
<b>חדרי בטן.</b> היא מיתת הדרוקן:

### passuk 23
<b>מצופה על חרש.</b> כסיגי כסף המדובקים על החרש שצורפין אותו בו והוא מבהיק כאלו הוא כסף ואין בו תועלת כן שפתים דולקים ולב רע הרודפים אחר הבריות להסיתם בחלקות ומדברים אחד בפה ואחד בלב:
<b>ולב רע.</b> נראין כאוהבין והם אויבים:
<b>דולקים.</b> כמו דלקת אחרי (בראשית לא):

### passuk 24
<b>ינכר שונא.</b> בדבורו מתנכר השונא שלא יכירו שהוא שונא, דישקנוייש"ט בלעז:

### passuk 25

### passuk 26
<b>תכסה שנאה.</b> העוש' מעשיו במחשך ומכסה במשאון שהוא חושך (ס"א שואת חשך) את הדבר השנאוי להקב"ה סוף שהקב"ה מגלה רעתו בקהל שיכירו בו שהוא רשע:

### passuk 27
<b>כורה שחת.</b> כגון בלעם שהשיא עצה לבלק על ישראל והפיל מהם כ"ד אלף ובא למדין לתבוע שכרו ונהרג ביד ישראל:
<b>וגולל.</b> כלומר סופו של המעמיד מכשול שיכשל בו:
<b>וגולל אבן.</b> מגללו ממקום למקום שיכשלו בו בני אדם, ואגדה פותרו באבימלך שהרג שבעים אחיו על אבן אחת וסוף מת באבן שנאמר ותשלך אשה אחת פלח רכב ותרץ גלגלתו וגו' (שופטים ט׳:נ״ג):

### passuk 28
<b>ישנא דכיו.</b> מי שמקבל לשון הרע שונא את הנדכאים תחתיו שכן על לשון הרע רדף שאול לדוד והרג נוב:
<b>ופה חלק.</b> פה של חלקלקות:
<b>יעשה מדחה.</b> עושה דיחוי שדוחה את מקבלו מעל הקב"ה:

>Credit : sefaris
>License : CC-BY