
### passuk 1
<b>ובעת ההיא יעמוד מיכאל.</b> ישתתק כאלם שיראה הקב"ה דן בעצמו ואומר היאך אאבד אומה גדולה כזו בשביל ישראל: 
<b>והיתה עת צרה.</b> בפמליא של מעלה וקטיגוריא בתלמידי חכמים בזוזי ובזוזי דבזוזי כמו שאמרו רבותינו בהגדה בפ' אחרון של כתובות:
<b>ימלט עמך.</b> תאבד מלכות ארם וימלטו ישראל:
<b>כל הנמצא כתוב בספר.</b> הרי זה מקרא קצר כל הנמצא כתוב בספר זה על ידי החלומות הכתובים בו, עד דקטילת חיותא ויקבלון מלכותא קדישי עליונין הכל יתקיים:

### passuk 2
<b>ורבים מישני אדמת עפר יקיצו.</b> יחיו המתים:

### passuk 3
<b>והמשכילים.</b> שעסקו בתורה ובמצות יזהירו כזוהר הרקיע:

### passuk 4

### passuk 5

### passuk 6

### passuk 7
<b>וככלות נפץ יד עם קדש.</b> כשתכלה כח ישראל כי אזלת יד ואפס עצור ועזוב (דברים ל״ב:ל״ו):

### passuk 8
<b>ולא אבין.</b> לא ידעתי מהו מועד מועדים וחצי:
<b>מה אחרית אלה.</b> סוף החשבונות הללו:

### passuk 9
<b>עד עת קץ.</b> עד אשר תקרב הגאולה:

### passuk 10
<b>יתבררו ויתלבנו.</b> החשבונות האלה:
<b>ויצרפו.</b> בהם רבים להבינם:
<b>והרשיעו רשעים.</b> את החשבונות לחשבם שלא כמשפט וכשיכלו יאמרו אין עוד גאולה:
<b>ולא יבינו.</b> אותם כל רשעים:
<b>והמשכילים יבינו.</b> אותה בבא עת קץ:

### passuk 11
<b>ומעת הוסר התמיד.</b> כדי לתת שקוץ משומם תחתיו ימים אלף ומאתים ותשעים שנה הן מיום הוסר התמיד עד שישוב בימי משיחנו וחשבון זה מכוון עם חשבון ערב ובקר אלפים ושלש מאות מיום גלותם למצרים עד גאולה אחרונה, גלות מצרים מאתים ועשר, מיום צאתם עד בנין בית ראשון ארבע מאות ושמונים, ימי הבנין ארבע מאות ועשר, גלות בבל שבעים שנה, ימי בית שני ארבע מאות ועשרים, הרי אלף וחמש מאות ותשעים, והתמיד הוסר לפני החורבן שש שנים הרי מיום גלותם למצרים עד הוסר התמיד אלף וחמש מאות ושמנים וארבע, הוסיף עליהם אלף מאתים ותשעים הרי אלפים וח' מאות ושבעים וד' כמנין ערב בקר בגמטריא, אלפים וג' מאות:

### passuk 12
<b>אשרי המחכה וגו'.</b> ארבעים וחמש שנים נוספים על חשבון העליון שעתיד משיחנו להתכסות אחר שנגלה וישוב ויתגלה וכן מצינו במדרש רות וכן יסד ר' אליעזר הקליר (בסילוק יוצר פרשת החדש) ויתכסה מהם שבועים ששה:

### passuk 13
<b>לך לקץ.</b> תפטר לבית עולמך:
<b>לגורלך.</b> לקבל חלקך עם הצדיקים:
<b>לקץ הימין.</b> כמו באחרית הימים ואין לפרש הימין לשון יד הימנית שהרי הוא מנוי במסורת הגדולה בשיטת תיבות המיוחדין בנו"ן זקופה בסוף תיבה המשמשת במקום מ"ם ולית דכותיהון כגון ועליה יכרעון אחרין (איוב ל״א:י׳) יקום ולא יאמין בחיין (שם כד) קח לך חטין (יחזקאל ד׳:ט׳) יחרדון איין (שם כו) למחות מלכין (משלי ל״א:ג׳), לקץ הימין (כאן), (ועיין רש"י פסחים נ"ו ד"ה לקץ הימין ועיין רש"י סנהדרין צ"ב ד"ה לך לקץ וכו' וקצת צ"ע):

>Credit : sefaris
>License : CC-BY