
### passuk 1
<b>בשנת שלוש למלכות יהויקים.</b> וכי אפשר לומר כן והלא הוא מלך בשנת ד' ליהויקים שנאמר (ירמיהו כ״ה:א׳) בשנה הד' ליהויקים בן יאשיהו מלך יהודה היא השנה הראשונה לנבוכדנאצר ומה ת"ל בשנת שלש בשנת שלש למרדו שנאמר (מלכים ב כ״ד:א׳) ויהי לו יהויקים עבד שלש שנים וישב וימרד בו שלש שנים ובשנת שלש עלה עליו והיא שנת שמונה לנבוכדנצר דאמר מר שנה ראשונה כבש ננוה שניה עלה וכבש יהויקים ושלש שנים עבדו ושלש שנים מרד בו והיא היתה שנת אחת עשרה למלכות יהויקים חמש שנים קודם שכבשו ושלש שעבדו ושלשה שמרד בו ואז מת יהויקים תחת ידו והמליך נבוכדנצר תחתיו יהויכין בנו:

### passuk 2
<b>ומקצת כלי בית האלהים.</b> לקח ומקצתם נשארו כמו שנאמר (ירמיהו כ״ז:י״ט) כה אמר ה' צבאות אל העמודים ועל הים ועל המכונות ועל יתר הכלים הנותרים בעיר הזאת:
<b>ויביאם ארץ שנער בית אלהיו.</b> לקלס לעבודת כוכבים שלו הביא שם את השביה כולה אף את האנשים ואת הכלים הביא אח"כ בית האוצר:

### passuk 3
<b>הפרתמים.</b> דוכסים:

### passuk 4
<b>ואשר כח בהם.</b> פירשו רז"ל שיהיו אונסין עצמן מן השחוק ומן השיחה ומן השינה מפני אימת מלכות ושמעמידים עצמן כשנצרכים לנקביהם: 
<b>וללמדם ספר.</b> מוסב על אשר כח בהם:

### passuk 5
<b>וימן.</b> ל' הזמנה:
<b>מפת בג.</b> הוא שם מאכל המלך בל' כשדים ויש פותרים פת בג לחם ואין נראה כן שהרי כתיב ויהי המלצר נושא את פת בגם ונותן להם זרעונים ואין זרעונים חליפי לחם אלא חליפי תבשיל:

### passuk 6

### passuk 7
<b>בלטשאצר.</b> על שם עבודת כוכבים של בבל שקרויה בל שנאמר די שמיה בלטשאצר כשום אלהי, בלטשאצר שם ל' חכמה בל' ארמי:

### passuk 8
<b>יתגאל.</b> ל' לכלוך:

### passuk 9
<b>שר הסריסים.</b> שהיה שר על משרתי המלך:

### passuk 10
<b>אשר מנה.</b> אשר הזמין וסיפק:
<b>כגילכם.</b> דוגמתכם ולשון משנה הוא בן גילו:
<b>וחיבתם את ראשי למלך.</b> תגרמו לי להתחייב להתיז ראשי:

### passuk 11
<b>המלצר.</b> הסודר את המנות ואת הקערות שקורין מאישטרי"ב אל"ה:

### passuk 12
<b>נס.</b> לשון נסיון:
<b>מן הזרועים.</b> מין קטניות תחת פת בג:

### passuk 13
<b>וכאשר תראה.</b> לפי מה שתראה עשה:

### passuk 14

### passuk 15

### passuk 16
<b>נושא את פת בגם.</b> נוטלו לעצמו:

### passuk 17

### passuk 18
<b>אשר אמר המלך להביאם.</b> שיבאו לפניו:

### passuk 19

### passuk 20
<b>החרטומי.</b> אלו ששואלי' בטימי מתים בעצמות מתים כמה דאת אמר שחיק עצמות שחיק טמיא:
<b>האשפים.</b> אלו שדוחקים במזל כך מפורש בתנחומא:

### passuk 21
<b>ויהי דניאל.</b> בגדולה בבבל עד שנת אחת לכורש המלך לדברי האומר התך זה דניאל ולמה נקרא שמו התך שחתכוהו מגדולתו צריכין אנו לומר שזהו כורש הראשון שלפני אחשורוש ולדברי האומר שכל דברי מלכות נחתכין על פיו נאמר כורש זה הוא דריוש השני אחר אחשורוש ובימי דריוש המדי שהשליכו לגוב אריות לא ירד מגדולתו שנאמר (לקמן ו) ודניאל דנא הצלח במלכות דריוש ובמלכות כורש פרסאה למדנו שבימי כורש הראשון היה בגדולה:

>Credit : sefaris
>License : CC-BY