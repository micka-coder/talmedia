
### passuk 1

### passuk 2

### passuk 3
<b>ויכרות כל הקהל ברית בבית האלהים עם המלך.</b> שיהיו לעזרתו:

### passuk 4
<b>באי השבת.</b> וגם יוצאי השבת כדכתיב בסמוך ויקחו איש את אנשיו באי השבת עם יוצאי השבת המשמרות היו מתחדשות בשבת כהונה ולויה אחת יוצאה ואחת נכנסה ואז עכב יהוידע שם משמר היוצא עם משמר הנכנס וחלקן לשלשה חלקי':

### passuk 5
<b>והשלשית בבית המלך.</b> לשמור שלא יקבצו עליו להרוג אותו:
<b>והשלישית.</b> היא השנית:
<b>בשער היסוד.</b> ובמלכים (ב יא) כתיב ובשער סור וביומא ירושלמי מפורש ז' שמות היו לו לשער היסוד סור על שם שהיו מטהרים שם את המצורעים על בהן ידם ועל שם סורו טמא קראו למו (איכה ד׳:ט״ו):

### passuk 6
<b>וכל העם ישמרו.</b> שלא יבואו בית ה':

### passuk 7
<b>וכליו בידו.</b> כלי מלחמתו בידו:

### passuk 8
<b>באי השבת עם יוצאי השבת כי לא פטר.</b> אותן מחלקות היוצאי' ללכת לבית' אלא עכבם שם עם הבאים דוגמא בלשכות פטורים כלומר פטורים היו מכל מלאכה שבעזרה כי אם לשמור הלשכות כי יומם ולילה חובה עליה' במלאכ' לשמור העזרות והלשכות לפיכך היו פטורים מכל שאר מלאכת העזרה:

### passuk 9

### passuk 10
<b>ואיש שלחו בידו.</b> כלי זיינו כמו ובעד השלח דיואל:

### passuk 11
<b>את הנזר.</b> היא העטרה שלקח דוד מרבת בני עמון כדכתיב (לעיל א' ך') ויקח דוד עטרת מלכם ותהי על ראש דוד ומשם והלאה היו מלכי יהודה מניחים אותה הנזר על ראשם:
<b>ואת העדות.</b> זה ספר תורה וכן הוא אומר (דברים י״ז:י״ט) וקרא בו כל ימי חייו ורבותינו אמרו הנזר זה העדות שכל הראוי למלכות הולמתו ושאינו ראוי למלכות אינה הולמתו:

### passuk 12

### passuk 13
<b>עומד על עמודו.</b> כדאמר (לעיל ב') ויעמוד המלך על העמוד כי עשה שלמה כיור נחשת וגו' ויעמד עליו ויברך על ברכיו (שם) ועד היום מנהג כשמוועדים יחד עומד המלך או הדוכוס במקום גבוה כדי שיוכלו לראותו לשמוע את דברו:
<b>קשר קשר.</b> מרד מרד:

### passuk 14
<b>השדרות.</b> פירוש מקום מבוא המלך מביתו לבית ה' לא ידעתי מה ל' שדרות ויונתן תרגם סידריא:
<b>והבא אחריה יומת.</b> אל תניחוה לצאת דרך מוצא העזרה אל העיר פן תמצא עוזרים מתחברים אליה:
<b>והבא אחריה.</b> לעזרה:
<b>יומת.</b> המיתוהו:

### passuk 15
<b>וישימו לה ידים.</b> מקום לנוס:

### passuk 16
<b>ברית בינו ובין כל העם ובין המלך.</b> שיהו כולם המלך והעם אחרי ה':

### passuk 17

### passuk 18
<b>פקדות.</b> ממונים על זה להעלו' עולות וכל האמור בפרשה דוגמ' (ירמיהו כ׳:א׳) וישמע פשחור וגו' והוא פקיד נגיד בית ה':

### passuk 19
<b>ולא יבא טמא לכל דבר.</b> אף היו פקידים שלא יניחו ליכנס בעזרה שום טמא משום צורך כל דבר:

>Credit : sefaris
>License : CC-BY