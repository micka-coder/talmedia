
### passuk 1

### passuk 2

### passuk 3

### passuk 4

### passuk 5

### passuk 6

### passuk 7
<b>כי אין ה' עם ישראל כל בני אפרים.</b> לפי שירבעם משבט אפרים והוא היה הראשון שהחטיא את ישראל ובכל דור ודור אחריו היה להם למוקש שהיו עובדין לעגלי זהב של ירבעם:

### passuk 8
<b>כי אם בא אתה.</b> פתרון אם לא תאמין בדברי הלא תנסה בא אתה ועשה וחזק למלחמה:
<b>לעזור ולהכשיל.</b> פתרון יש לו כח וגבורה לעזור לך בלא חיל של אפרים ולהכשיל אותך אם תוליכם עמך:

### passuk 9

### passuk 10

### passuk 11

### passuk 12
<b>וכולם נבקעו.</b> ויהי אחרי בא וגו' באיכה רבתי עליו נאמר ורגז ושחק ואין נחת (משלי כט):

### passuk 13
<b>ויפשטו בערי יהודה משמרון ועד בית חורון.</b> לאחר שחזרו למקומם כדלעיל ויחר אפם מאד ביהודה וישובו למקומם שאם לא כן אלא מיד שנבדלו מאמציה פשטו בערי יהודה היה לו לומר ויפשטו בערי יהודה מבית חורון עד שומרון:

### passuk 14

### passuk 15

### passuk 16
<b>כי יעץ אלהים להשחיתך.</b> כלומר אם אין אתה שומע לעצתי לילך בדרך ישרה דע לך אתה המלך כי יעץ ה' להשתיתך הואיל כי עשית זאת ולא שמעת לעצה ומה היא העצ' שהשיאך להתגרות במלך ישראל וליפול לפניו כדכתיב ויועץ אמציה מלך יהודה וישלח אל יואש וגו':

### passuk 17
<b>לך נתראה פנים.</b> להראות גבורתינו על סוסים ברמחים:

### passuk 18
<b>החוח אשר בלבנון.</b> שהוא שפל רוח:
<b>שלח אל הארז.</b> שהוא שר גדול מכל האילנות:
<b>ותעבר.</b> ותרמוס ולא רצה הארז להרגו כי זילות הוא בעיניו לטרוף החוח אלא עברה עליו ורמסתו לבזיון כי היאך נשאו לבו לשלוח בזיון גדול כזה לארז גבוה אף אתה כחוח שאין לך רק שני שבטי' ועת' עבדי יקומון עליך וירמסוך כשישמעו הבזיון הזה:

### passuk 19
<b>ונשאך לבך.</b> לרדוף אחר הכבוד ורוצה אתה להתכבד אף בי ובמלכים (ב' י"ד) הכבד ושב בביתך:

### passuk 20
<b>כי מהאלהים היא למען תתם ביד.</b> כלומר בידיהם כדלעיל ידעתי כי יעץ אלהים להשחיתך:

### passuk 21
<b>בבית שמש.</b> היתה המלחמה והוצרך לומר שלא תאמר כשתפשו אמציה למה הביאו לירושלים ולא לשומרון לפי שהיה בית שמש סמוך לירושלים:

### passuk 22

### passuk 23
<b>ויפרץ בחומת.</b> שאמר מעתה לא ימרוד בי כי לא גבה לבו כל כך למרוד הואיל ונפרצה החומה:

### passuk 24
<b>הנמצאים בבית האלהים עם עובד אדום.</b> כי הוא ובניו נגידים על האוצרות כל ימיהם כדלעיל:
<b>ואת בני התערבות.</b> שלא הניחו ישראל את אמציהו להיות עוד מלך בירושלים עד שנתן בני השרים ערבון שלא ימרדו עוד בו וכן תרגם יונתן אותו במלכים (ב' יד) בני רברביא, ורבינו יוסף פירש תערובות אותן התערובות שהיה לו למלך נתונים בערבות שלא ימרדו אבותם בו ולא נראה לי כי לא מצינו שגברה יד יהודה כל כך על אחרים שיהו צריכים ליתן ליהודה בניהם לערבון:

### passuk 25

### passuk 26

### passuk 27
<b>ומעת אשר סר אמציה מאחרי ה'.</b> ונפל לפני מלך ישראל מיד <b>ויקשרו עליו קשר בירושלים</b> להרגו כי הי' לבם דוה איש על בנו ועל אחיו ועל קרובו שנהרגו על ידו לפי שנתגרה במלך ישראל:
<b>וינס לכישה.</b> עיר מבצר אשר נלחם עליה סנחריב ונס לכישה ויהי שם ט"ו שנים עד ששלחו אחריו לכיש' וימיתהו שם ואותן ט"ו שנה שהי' בלכיש מלכה יכליהו אם עזיהו תחתיו אך קשה לי ובפי' ר' יוסף זצ"ל ראיתי גם אותן ט"ו שנים שהי' בלכיש מלך עזיהו בנו תחתיו ולא נכון לפותרו כן שהרי כתיב בסמוך והוא בן שש עשר' שנה נמצא שלא היה בזמן שברח אביו אלא בן שנה ועוד שא"כ היה לו לומר ויקחו את עזיהו וימליכו תחת אביו בחייו אלא משמע שלא מלך בחיי אביו:

>Credit : sefaris
>License : CC-BY