
### passuk 1
<b>ועמהם מהעמונים.</b> זה עמלק ולמה נקראו עמונים לפי ששינה כסותו ולשונו כעמונים ונתערבו בהם ובא להלחם בישראל וכן מוכח למטה בענין ובעת החלו ברינה ותהלה נתן ה' מארבים על בני עמון ומואב והר שעיר וגו' נמצא שהעמונים שנאמר כאן הם עמלקים ששינו לשונם וכסותם והוא שיסד הקליר בפרשת זכור זכור עריץ בעמונים נחבא פרץ כרמי עין גדי כהובא כלומר זכור מה שעשה עמלק העריץ שנחבא בין העמונים ובא לפרוץ כרמי ישראל באותו זמן כדכתיב והנם בחצצון תמר היא עין גדי ועין גדי סמוך למחוז של עמלק כמו שנאמר בלך לך (בראשית י״ד:ז׳) ויכו את כל שדה העמלקי וגם את האמורי היושב בחצצון תמר:

### passuk 2
<b>היא עין גדי.</b> כלומר שאמרו לו כבר באו כל כך בקרוב לנו:

### passuk 3

### passuk 4
<b>גם מכל ערי יהודה.</b> שלא תאמר כשאמר בתחלה ויקבצו יהודה לבקש אלו יושבי ירושלים לבד הם אלא מכל ערי יהודה באו:

### passuk 5

### passuk 6
<b>ואתה מושל בכל ממלכות הגוים ובידך כח וגבורה.</b> לנהוג ממשלתך עליהם לכך אנו מבקשים ממך לעזרונו מהם:
<b>ובידך כח.</b> בעל כח וגבורה הרדי"ן בלע"ז: 
<b>ואין עמך להתיצב.</b> אין שום בריה יכולה לעמוד נגדך בכל ממלכות הגוים דוגמתו (יהושע א׳:ה׳) לא יתיצב איש לפניך וכן (מ"א) מי הוא לפניו יתיצב (כך פי' רבינו מנחם בר חלבו זצ"ל):

### passuk 7
<b>ותתנה לזרע אברהם.</b> לפיכך עליך להחזיקה בידם ולגרש העמי' האלה כי אפי' מלך ואפי' שום אדם כשנתן מתנה לאוהבו ובא אחר לגוזלו הימנו דוחק בעצמו להחזיקה בידו כ"ש אתה ושמא תאמר לא נתתיה לכם אלא לפי שעה בשביל כך נאמר לעיל ירושת עולם נתת לנו:

### passuk 8
<b>ויבנו לך בה מקדש לשמך לאמר.</b> שאם תבוא עלינו רעה חרב שפוט או שום דין ודבר ורעב:

### passuk 9
<b>ונזעק אליך מצרתינו.</b> בבית המקדש:
<b>ותשמע ותושיע.</b> כאשר התפלל לפניך שלמה והבטחתו לעשות כך כמ"ש (לעיל ב' ו') ואם ינגף עמך וכל הפרשה עד וסלחת ונתת לאיש ככל דרכיו ויעתר לו ה' כדכתיב (שם) וירא ה' אל שלמה ויאמר לו שמעתי את תפלתך וכל הפרשה עד ואסלח לחטאתם וארפא את ארצם ועתה אני מתפלל שתזכור אותה הבטחה שהבטחתו ותשמע ותושיענו מאויבינו הבאים עלינו:

### passuk 10
<b>ועתה.</b> על כל זאת שהבטחתנו להושיענו מאויבנו הבאים עלינו:
<b>הנה בני עמון ומואב והר שעיר אשר לא נתתה לישראל לבוא בהם.</b> להלחם:
<b>בבואם מארץ מצרים.</b> ועליהם היה לזכור את החסד ולבא בעזרתינו והם לא די להם שאינן זוכרין לנו אותו החסד להיות עמנו בכל צרותינו אלא שגומלין אלינו רעה ובאין עלינו:

### passuk 11
<b>לגרשינו מירושתך אשר הורשתנו.</b> אתה בעצמך ולפיכך מה יש להם לערער על ירושתינו:

### passuk 12
<b>כי עליך עינינו.</b> להושיענו:

### passuk 13
<b>גם טפם.</b> כמנהג שהגדודים באים על הארץ בורחים מן הכפרים לערי מבצריהם טפם נשיהם ובניהם:

### passuk 14

### passuk 15
<b>אל תיראו ואל תחתו.</b> מוסב על שאמרו אין בנו כח לפני ההמון והנביא אמר להם אף על פי שהם רבים מכם אל תיראו מהם:
<b>כי לא לכם המלחמה כי לאלהים.</b> מוסב על ואנחנו לא נדע והשיב הנביא ודאי כאשר אמרתם שעל הקב"ה עיניכם ובטחונכם להושיעכם כן יעשה כי לא לכם המלחמה כי לאלהים:

### passuk 16
<b>במעלה הציץ.</b> שם מקום:

### passuk 17
<b>התיצבו.</b> מוסב על לא לכם המלחמה:
<b>וראו את ישועת ה'.</b> מוסב למעלה הלא אתה אלהינו הורשתנו ואמר להם הקב"ה הדין עמכם עלי להחזיקה בידכם: 
<b>מחר צאו.</b> ואלחם בעדיכם והם האמינו ונזדרזו וישכימו בבקר:

### passuk 18

### passuk 19

### passuk 20
<b>ותאמנו.</b> ותהיו בני אמונה ותצליחו דוגמא (ישעי' ז') לא תאמינו:

### passuk 21

### passuk 22
<b>נתן ה' מארבים.</b> נתן מארבים להשמידם ולהחרימם דוגמא באביה בן רחבעם (לעיל ב' י"ג) וירבעם היסב את המארב כמו כן הסיבם הקב"ה זה בזה ושוב חזר מואב ועזר לבני עמון וקמו שניהם על בני שעיר:

### passuk 23
<b>ויעמדו בני עמון ומואב על יושבי הר שעיר להחרים ולהשמיד וככלותם ביושבי שעיר עזרו איש ברעהו.</b> הסיבן הקב"ה זה אל זה להשחיתם עד כלותם עד שנפלו ההגרים לארץ לאין פליטה:

### passuk 24

### passuk 25
<b>לאין משא.</b> מרוב:

### passuk 26
<b>נקהלו לעמק ברכה.</b> לאותו עמק שלאחר כן נקרא עמק ברכה על שם המעשה כמו שמפורש בסמוך כדאמר כי שם ברכו את ה' והודו על כל הטובה אשר עשה להם שעזרם מעכומ"ז:

### passuk 27

### passuk 28
<b>ויבאו ירושלים בנבלים ובכנרות ובחצצרות.</b> הרי ג' כלי שיר כנגד ג' כל איש יהודה וירושלים ויהושפט:

### passuk 29

### passuk 30

### passuk 31

### passuk 32
<b>וילך בדרך אביו אסא.</b> מאיזה דבר לא סר מלעשות הישר מדרך הטוב והישר של אביו לא סר אבל מדרכו הרעה של אסא סר כמו שכתוב (לעיל ב' טו) ויוצא אסא כסף וזהב וכל הפרשה אבל יהושפט לא עשה כן אלא בטח כל ימיו בהקב"ה:

### passuk 33

### passuk 34
<b>בדברי יהוא בן חנני.</b> שאמר אל המלך יהושפט (שם י"ט) הלרשע לעזור:

### passuk 35

### passuk 36

### passuk 37
<b>ולא עצרו.</b> פתרון לא עצרו כח האניות ללכת וישברו:

>Credit : sefaris
>License : CC-BY