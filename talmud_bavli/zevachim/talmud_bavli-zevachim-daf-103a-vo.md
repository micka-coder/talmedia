
### Part 1
מתני׳ כל שלא זכה המזבח בבשרה לא זכו כהנים בעורה שנאמר עלת איש עולה שעלתה לאיש 

### Part 2
עולה שנשחטה שלא לשמה אף על פי שלא עלתה לבעלים עורה לכהנים אחד עולת האיש ואחד עולת האשה עורותיהן לכהנים 

### Part 3
עורות קדשים קלים לבעלים עורות קדשי קדשים לכהנים קל וחומר ומה אם עולה שלא זכו בבשרה זכו בעורה קדשי קדשים שזכו בבשרה אינו דין שיזכו בעורה אין מזבח יוכיח שאין לו עור בכל מקום 

### Part 4
גמ׳ תנו רבנן עלת איש פרט לעולת הקדש דברי רבי יהודה רבי יוסי ברבי יהודה אומר פרט לעולת גרים

### Part 5
מאי פרט לעולת הקדש אמר רבי חייא בר יוסף פרט לעולה הבאה מן המותרות

### Part 6
הניחא למאן דאמר מותרות לנדבת ציבור אזלי אלא למאן דאמר מותרות לנדבת יחיד אזלי מאי איכא למימר

### Part 7
כדאמר רבא העלה עולה ראשונה הכא נמי העלה עולה ראשונה

### Part 8
רבי אייבו אמר רבי ינאי פרט למתפיס עולה לבדק הבית 

### Part 9
לא מיבעיא למאן דאמר קדשי בדק הבית תפסי מדאורייתא אלא אפילו למאן דאמר לא תפסי הני מילי בשר אבל עור תפיס

### Part 10
וכן אמר רב נחמן אמר רבה בר אבוה פרט לעולה הבאה מן המותרות 

### Part 11
אמר ליה רב המנונא לרב נחמן כמאן כרבי יהודה הא הדר ביה דתניא ששה לנדבה לעולה הבאה מן המותרות שלא יהו כהנים זכאין בעורה דברי רבי יהודה 

### Part 12
אמר לו רבי נחמיה ואמרי לה רבי שמעון אם כן ביטלת מדרשו של יהוידע הכהן דתניא זה מדרש דרש יהוידע הכהן אשם הוא אשם אשם לה׳ כל שבא משום חטאת ומשום אשם ילקח בו עולות הבשר לשם עורה לכהנים 

### Part 13
אמר ליה אלא מר במאי מוקים לה אמר ליה מוקמינא ליה במקדיש נכסיו

### Part 14
וכדרבי יהושע דתנן המקדיש נכסיו והיו בהן בהמות הראויות לגבי מזבח זכרים ונקבות רבי אליעזר אומר זכרים ימכרו לצורכי עולות נקבות ימכרו לצורכי זבחי שלמים ודמיהן יפלו עם שאר נכסים לבדק הבית

### Part 15
רבי יהושע אומר זכרים עצמם יקרבו עולות ונקבות ימכרו לצורכי שלמים ויביא בדמיהן עולות ושאר נכסים יפלו לבדק הבית 

### Part 16
ואפילו לרבי יהושע דאמר אדם חולק הקדישו הני מילי בשר אבל עור תפיס 

### Part 17
רבי יוסי ברבי יהודה אומר פרט לעולת גרים אמר ליה רב סימאי בר חילקאי לרבינא אטו גר לאו איש הוא אמר ליה פרט לגר שמת ואין לו יורשים 

### Part 18
תנו רבנן עלת איש אין לי אלא עולת איש עולת גרים נשים ועבדים מנין תלמוד לומר עור העלה ריבה 

### Part 19
ואם כן מה תלמוד לומר עלת איש עולה שעלתה לאיש פרט לשנשחטה חוץ לזמנה וחוץ למקומה שלא יהו הכהנים זכאין בעורה 

### Part 20
יכול שאני מרבה שנשחטה שלא לשמה הואיל ולא עלתה לבעלים 

>Credit : William Davidson Edition
>License : CC-BY-NC