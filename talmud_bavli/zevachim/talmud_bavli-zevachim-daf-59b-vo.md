
### Part 1
והלא כבר נאמר אלף עלות יעלה שלמה על המזבח ההוא ואילו בבית עולמים הוא אומר ויזבח שלמה את זבח השלמים אשר זבח לה׳ בקר עשרים ושנים אלף

### Part 2
וכשאתה מגיע לחשבון עולות ולמנין אמות זה גדול מזה

### Part 3
אלא מהו קטן מהכיל כאדם האומר לחבירו פלוני ננס הוא ופסול לעבודה

### Part 4
ורבי יהודה שפיר קאמר רבי יוסי רבי יהודה לטעמיה דאמר מזבח שעשה משה גדול היה דתניא חמש אמות ארך וחמש אמות רחב דברים ככתבן דברי רבי יוסי

### Part 5
רבי יהודה אומר נאמר כאן רבוע ונאמר להלן רבוע מה להלן מאמצעיתו היה מודד אף כאן מאמצעיתו היה מודד

### Part 6
והתם מנלן דכתיב והאריאל שתים עשרה אמה לכל רוח או אינו אלא שתים עשרה על שתים עשרה כשהוא אומר אל ארבעת רבעיו מלמד שמאמצע הוא מודד

### Part 7
ורבי יוסי כי גמר גזירה שוה בגובהה הוא דגמיר דתניא ושלש אמות קומתו דברים ככתבן דברי רבי יהודה

### Part 8
רבי יוסי אומר נאמר כאן רבוע ונאמר להלן רבוע מה להלן גובהו פי שנים כארכו אף כאן פי שנים כארכו

### Part 9
אמר ליה רבי יהודה והלא כבר נאמר ואת החצר מאה אמה וקומה חמש אמות וגו׳ אפשר כהן עומד על גבי המזבח ועבודה בידו וכל העם רואין אותו מבחוץ

### Part 10
אמר לו רבי יוסי והלא כבר נאמר ואת קלעי החצר ואת מסך שער החצר אשר על המשכן ועל המזבח מה משכן עשר אמות אף מזבח עשר אמות ואומר קלעים חמש עשרה

>Credit : William Davidson Edition
>License : CC-BY-NC