
### Part 1
חטאת העוף שמלקו שלא לשמה ומיצה הדם חוץ לזמנו או שמלק חוץ לזמנו ומיצה דמו שלא לשמה או שמלק ומיצה הדם שלא לשמה זהו שלא קרב המתיר כמצותו

### Part 2
לאכול כזית בחוץ כזית למחר כזית למחר כזית בחוץ כחצי זית בחוץ כחצי זית למחר כחצי זית למחר כחצי זית בחוץ פסול ואין בו כרת

### Part 3
אמר רבי יהודה זה הכלל אם מחשבת הזמן קדמה למחשבת המקום פיגול וחייבין עליו כרת ואם מחשבת המקום קדמה למחשבת הזמן פסול ואין בו כרת [וחכמים אומרים זה וזה פסול ואין בו כרת]

### Part 4
לאכול כחצי זית ולהקטיר כחצי זית כשר שאין אכילה והקטרה מצטרפין

### Part 5
גמ׳ תנו רבנן והקריבו מה תלמוד לומר

### Part 6
לפי שנאמר והקריב מן התרים או מן בני היונה יכול המתנדב עוף לא יפחות משני פרידין תלמוד לומר והקריבו אפילו פרידה אחת יביא אל המזבח

### Part 7
מה תלמוד לומר הכהן לקבוע לו כהן שיכול והלא דין הוא ומה בן צאן שקבע לו צפון לא קבע לו כהן עוף שלא קבע לו צפון אינו דין שלא יקבע לו כהן תלמוד לומר (אל) הכהן לקבוע לו כהן

### Part 8
יכול ימלקנו בסכין ודין הוא ומה אם שחיטה שלא קבע לה כהן קבע לה כלי מליקה שקבע לה כהן אינו דין שיקבע לה כלי

### Part 9
תלמוד לומר כהן ומלק אמר רבי עקיבא וכי תעלה על דעתך שזר קרב לגבי מזבח אלא מה תלמוד לומר כהן שתהא מליקה בעצמו של כהן

### Part 10
יכול ימלקנה בין מלמעלה בין מלמטה תלמוד לומר ומלק והקטיר מה הקטרה בראש המזבח אף מליקה בראש המזבח

### Part 11
ומלק ממול עורף אתה אומר ממול עורף או אינו אלא מן הצואר ודין הוא נאמר כאן ומלק ונאמר להלן ומלק מה להלן ממול עורף אף כאן ממול עורף

### Part 12
אי מה להלן מולק ואינו מבדיל אף כאן מולק ואינו מבדיל תלמוד לומר ומלק והקטיר מה הקטרה הראש לעצמו והגוף לעצמו אף מליקה הראש לעצמו והגוף לעצמו

### Part 13
ומנין שהקטרת הראש בעצמו והגוף בעצמו שנאמר והקטיר אותו הרי הקטרת הגוף אמורה הא מה אני מקיים והקטיר המזבחה בהקטרת הראש הכתוב מדבר

### Part 14
ונמצה דמו כולו אל קיר המזבח ולא על קיר הכבש ולא על קיר ההיכל ואיזה זה זה קיר העליון

### Part 15
או אינו אלא קיר התחתון ודין הוא מה בהמה שחטאתה למעלה עולתה למטה עוף שחטאתו למטה אינו דין שעולתו למטה

### Part 16
תלמוד לומר ומלק והקטיר ונמצה דמו וכי תעלה על דעתך לאחר שהקטיר חוזר וממצה אלא לומר לך מה הקטרה בראש המזבח אף מיצוי בראש המזבח הא כיצד היה עולה בכבש ופונה לסובב ובא לו לקרן דרומית מזרחית היה מולק את ראשה ממול ערפה ומבדיל וממצה מדמה על קיר המזבח אם עשאה למטה מרגליו אפילו אמה כשירה

### Part 17
רבי נחמיה ורבי אליעזר בן יעקב אומרים כל עצמה אין נעשית אלא בראש המזבח מאי בינייהו

### Part 18
אביי ורבא דאמרי תרוייהו עושה מערכה על גבי סובב איכא בינייהו

### Part 19
בא לו לגוף כו׳ תנו רבנן והסיר את מראתו בנצתה זו זפק

### Part 20
יכול יקדיר בסכין ויטלנו תלמוד לומר בנצתה נוטל את הנוצה עמה אבא יוסי בן חנן אומר נוטלה ונוטל קורקבנה עמה

### Part 21
דבי רבי ישמעאל תנא בנצתה בנוצה שלה קודרה בסכין כמין ארובה

>Credit : William Davidson Edition
>License : CC-BY-NC