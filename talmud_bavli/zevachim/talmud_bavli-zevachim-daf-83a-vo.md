
### Part 1
והוציאו למזבח והכניסן מהו

### Part 2
הכא ודאי חד מקום הוא או [דילמא] יציאה קרינא ביה תיקו

### Part 3
נכנס לכפר תניא רבי אליעזר אומר נאמר כאן לכפר בקדש ונאמר להלן וכל אדם לא יהיה באהל מועד בבאו לכפר בקדש

### Part 4
מה להלן בשלא כיפר אף כאן בשלא כיפר

### Part 5
רבי שמעון אומר נאמר כאן לכפר ונאמר להלן ואת פר החטאת ואת שעיר החטאת אשר הובא את דמם לכפר מה להלן בשכיפר אף כאן בשכיפר

### Part 6
במאי קמיפלגי מר סבר דנין חוץ מחוץ ואין דנין חוץ מבפנים

### Part 7
ומר סבר דנין בהמה מבהמה ואין דנין בהמה מאדם

### Part 8
רבי יהודה אומר כו׳ הא מזיד פסול בשכיפר או בשלא כיפר

### Part 9
אמר רבי ירמיה ממשמע שנאמר ואת פר החטאת ואת שעיר החטאת אשר הובא את דמם (אל אהל מועד) לכפר בקקדש מה תלמוד לומר והשרף

### Part 10
מה תלמוד לומר והשרף לגופיה איצטריך אלא מה תלמוד לומר חטאת חטאת

### Part 11
לפי שלא למדנו אלא לפר ושעיר של יום הכפורים שנשרפין אבית הדשן מטמאין בגדים שאר נשרפין מנין תלמוד לומר חטאת חטאת דברי רבי יהודה

### Part 12
רבי מאיר אומר אינו צריך הרי הוא אומר ואת פר החטאת ואת שעיר החטאת שאין תלמוד לומר לכפר מה תלמוד לומר לכפר לימד על כל המתכפרים שהשורפן מטמא בגדים

### Part 13
ורבי יהודה לכפר לא משמע ליה מאי טעמא לאו משום דמיבעיא ליה לגזירה שוה 

### Part 14
הדרן עלך כל הזבחים שנתערבו

### Part 15
מתני׳ המזבח מקדש [את] הראוי לו 

### Part 16
רבי יהושע אומר כל הראוי לאישים אם עלה לא ירד שנאמר היא העלה על מוקדה מה עולה שהיא ראויה לאישים אם עלתה לא תרד אף כל שהוא ראוי לאישים אם עלה לא ירד 

### Part 17
רבן גמליאל אומר כל הראוי למזבח אם עלה לא ירד שנאמר היא העלה על מוקדה על המזבח מה עולה שהיא ראויה למזבח אם עלתה לא תרד אף כל דבר שהוא ראוי למזבח אם עלתה לא תרד 

### Part 18
אין בין דברי רבן גמליאל לדברי רבי יהושע אלא הדם והנסכים שרבן גמליאל אומר לא ירדו ורבי יהושע אומר ירדו 

### Part 19
רבי שמעון אומר הזבח כשר ונסכים פסולין הנסכים כשירים והזבח פסול אפילו זה וזה פסולין הזבח לא ירד והנסכים ירדו

>Credit : William Davidson Edition
>License : CC-BY-NC