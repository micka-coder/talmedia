
### Part 1
הוגעו לנתר ואהל אף במים אין מכבסים ויש אומרים אין מכבסין אותן כל עיקר שאין עניות במקום עשירות

### Part 2
תנו רבנן מעיל כולו של תכלת היה שנאמר ויעש את מעיל האפוד כליל תכלת שוליו כיצד מביא תכלת וארגמן ותולעת שני שזורין ועושה אותן כמין רימונים שלא פיתחו פיהן וכמין קונאות של קנסות שבראשי תינוקות 

### Part 3
ומביא שבעים ושנים זגין שבהן שבעים ושנים עינבלין ותולה בהן שלשים וששה בצד זה ושלשים וששה מצד זה רבי דוסא אומר משום רבי יהודה שלשים וששה היו שמונה עשרה מצד זה ושמנה עשרה מצד זה

### Part 4
אמר רבי עיניני בר ששון כמחלוקת כאן כך מחלוקת במראות נגעים דתנן מראות נגעים רבי דוסא בן הרכינס אומר שלשים וששה עקביא בן מהללאל אומר שבעים ושנים

### Part 5
ואמר רבי עיניני בר ששון למה נסמכה פרשת קרבנות לפרשת בגדי כהונה לומר לך מה קרבנות מכפרין אף בגדי כהונה מכפרין 

### Part 6
כתונת מכפרת על שפיכות דם שנאמר וישחטו שעיר עזים ויטבלו את הכתנת בדם מכנסים מכפרת על גילוי עריות שנאמר ועשה להם מכנסי בד [לכסות (את) בשר ערוה] מצנפת מכפרת על גסי הרוח מנין אמר רבי חנינא יבא דבר שבגובה ויכפר על גובה 

### Part 7
אבנט מכפר על הרהור הלב היכא דאיתיה חושן מכפר על הדינין שנאמר ועשית חשן משפט אפוד מכפר על עבודה זרה שנאמר אין אפוד ותרפים 

### Part 8
מעיל מכפר על לשון הרע מנין אמר רבי חנינא יבא דבר שבקול ויכפר על קול הרע וציץ מכפר על עזות פנים בציץ כתיב והיה על מצח אהרן ובעזות פנים כתיב ומצח אשה זונה היה לך 

### Part 9
איני והא אמר רבי יהושע בן לוי שני דברים לא מצינו להן כפרה בקרבנות ומצינו לו כפרה ממקום אחר ואלו הן שפיכות דמים ולשון הרע 

### Part 10
שפיכות דמים מעגלה ערופה ולשון הרע מקטרת דתני רב חנניה מנין לקטרת שמכפרת שנאמר ויתן את הקטרת ויכפר על העם

### Part 11
ותני דבי רבי ישמעאל על מה קטרת מכפרת על לשון הרע יבא דבר שבחשאי ויכפר על מעשה חשאי 

### Part 12
קשיא לשון הרע אלשון הרע קשיא שפיכות דמים אשפיכות דמים 

### Part 13
לא קשיא הא דידיע מאן קטליה הא דלא ידיע מאן קטליה אי דידיע מאן קטליה בר קטלא הוא במזיד ולא אתרו ביה

### Part 14
ולשון הרע אלשון הרע נמי לא קשיא הא בצינעא הא בפרהסיא 

### Part 15
הדרן עלך המזבח מקדש

>Credit : William Davidson Edition
>License : CC-BY-NC