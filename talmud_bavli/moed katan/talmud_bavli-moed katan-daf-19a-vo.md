
### Part 1
וטווה על יריכו תכלת לציציתו

### Part 2
גמ׳ תנו רבנן כותב אדם תפילין ומזוזות לעצמו וטווה על יריכו תכלת לציציתו ולאחרים בטובה דברי רבי מאיר רבי יהודה אומר מערים ומוכר את שלו וחוזר וכותב לעצמו רבי יוסי אומר כותב ומוכר כדרכו כדי פרנסתו

### Part 3
אורי ליה רב לרב חננאל ואמרי לה רבה בר בר חנה לרב חננאל הלכה כותב ומוכר כדרכו כדי פרנסתו

### Part 4
וטווה על יריכו תכלת תנו רבנן טווה אדם על יריכו תכלת לציציתו אבל לא באבן דברי רבי אליעזר וחכמים אומרים אף באבן רבי יהודה אומר משמו באבן אבל לא בפלך וחכמים אומרים בין באבן בין בפלך

### Part 5
אמר רב יהודה אמר שמואל וכן אמר רבי חייא בר אבא אמר רבי יוחנן הלכה בין באבן בין בפלך והלכה כותב כדרכו ומוכר כדי פרנסתו

### Part 6
מתני׳ הקובר את מתו שלשה ימים קודם לרגל בטלה הימנו גזרת שבעה שמונה בטלו הימנו גזרת שלשים

### Part 7
מפני שאמרו שבת עולה ואינה מפסקת רגלים מפסיקין ואינן עולין

### Part 8
רבי אליעזר אומר משחרב בית המקדש עצרת כשבת

### Part 9
רבן גמליאל אומר ראש השנה ויום הכפורים כרגלים וחכמים אומרים לא כדברי זה ולא כדברי זה אלא עצרת כרגלים ראש השנה ויום הכפורים כשבת

### Part 10
גמ׳ אמר רב גזרת בטלו ימים לא בטלו וכן אמר רבי הונא גזרת בטלו ימים לא בטלו ורב ששת אמר אפילו ימים נמי בטלו

### Part 11
מאי טעמא ימים לא בטלו שאם לא גילח ערב הרגל אסור לגלח אחר הרגל

>Credit : William Davidson Edition
>License : CC-BY-NC