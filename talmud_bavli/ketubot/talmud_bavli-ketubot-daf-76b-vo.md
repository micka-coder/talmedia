
### Part 1
כלה בבית אביה מי דמי התם מייתי אב ראיה ומפיק הכא מייתי בעל החמור ראיה ומוקים 

### Part 2
אמר רבי אבא כלה בבית חמיה ואכתי לא דמי התם בעל מייתי ראיה ומרע ליה לחזקיה דאב הכא בעל החמור מייתי ראיה ומוקים חזקיה בידיה

### Part 3
אמר רב נחמן בר יצחק כלה בבית אביה ולקידושין 

### Part 4
ולא תימא אליבא דמאן דאמר קדושין לאו לטיבועין ניתנו אלא אפילו למאן דאמר קדושין לטיבועין ניתנו הני מילי קידושי ודאי אבל קידושי טעות אי מייתי ראיה אין אי לא לא

### Part 5
מיתיבי מחט שנמצאת בעובי בית הכוסות מצד אחד כשרה משני צדדין טריפה נמצא עליה קורט דם בידוע שהוא לפני שחיטה לא נמצא עליה קורט דם בידוע שהוא לאחר שחיטה

### Part 6
הוגלד פי המכה בידוע ששלשה ימים קודם שחיטה לא הוגלד פי המכה המוציא מחבירו עליו הראיה ואי יהיב טבח דמי בעי לאיתויי ראיה ומפיק

### Part 7
ואמאי בעל בהמה לייתי ראיה ונוקים 

### Part 8
בדלא יהיב טבחא דמי מאי פסקא 

### Part 9
אלא כי אתא רמי בר יחזקאל אמר לא תצייתינהו להני כללי דכייל יהודה אחי משמיה דשמואל הכי אמר שמואל כל שנולד ספק ברשותו עליו הראיה ותנא תונא כלה 

### Part 10
מיתיבי מחט שנמצאת בעובי בית הכוסות כו׳ ואי דלא יהיב טבח דמי בעל בהמה בעי לאיתויי ראיה ומפיק ואמאי ספיקא ברשות טבח איתייליד

### Part 11
דיהיב טבח דמי ומאי פסקא סתמא דמילתא כמה דלא יהיב איניש זוזי לא יהיב איניש חיותא

### Part 12
וחכמים אומרים במה דברים אמורים במומין שבסתר אמר רב נחמן

>Credit : William Davidson Edition
>License : CC-BY-NC