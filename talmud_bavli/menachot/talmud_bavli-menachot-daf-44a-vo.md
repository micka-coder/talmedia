
### Part 1
זיל טפי

### Part 2
תנו רבנן חלזון זהו גופו דומה לים וברייתו דומה לדג ועולה אחד לשבעים שנה ובדמו צובעין תכלת לפיכך דמיו יקרים

### Part 3
תניא אמר רבי נתן אין לך כל מצוה קלה שכתובה בתורה שאין מתן שכרה בעולם הזה ולעולם הבא איני יודע כמה צא ולמד ממצות ציצית

### Part 4
מעשה באדם אחד שהיה זהיר במצות ציצית שמע שיש זונה בכרכי הים שנוטלת ארבע מאות זהובים בשכרה שיגר לה ארבע מאות זהובים וקבע לה זמן כשהגיע זמנו בא וישב על הפתח

### Part 5
נכנסה שפחתה ואמרה לה אותו אדם ששיגר ליך ארבע מאות זהובים בא וישב על הפתח אמרה היא יכנס נכנס הציעה לו שבע מטות שש של כסף ואחת של זהב ובין כל אחת ואחת סולם של כסף ועליונה של זהב

### Part 6
עלתה וישבה על גבי עליונה כשהיא ערומה ואף הוא עלה לישב ערום כנגדה באו ארבע ציציותיו וטפחו לו על פניו נשמט וישב לו על גבי קרקע ואף היא נשמטה וישבה על גבי קרקע אמרה לו גפה של רומי שאיני מניחתך עד שתאמר לי מה מום ראית בי

### Part 7
אמר לה העבודה שלא ראיתי אשה יפה כמותך אלא מצוה אחת ציונו ה׳ אלהינו וציצית שמה וכתיב בה אני ה׳ אלהיכם שתי פעמים אני הוא שעתיד ליפרע ואני הוא שעתיד לשלם שכר עכשיו נדמו עלי כארבעה עדים

### Part 8
אמרה לו איני מניחך עד שתאמר לי מה שמך ומה שם עירך ומה שם רבך ומה שם מדרשך שאתה למד בו תורה כתב ונתן בידה

### Part 9
עמדה וחילקה כל נכסיה שליש למלכות ושליש לעניים ושליש נטלה בידה חוץ מאותן מצעות

### Part 10
ובאת לבית מדרשו של רבי חייא אמרה לו רבי צוה עלי ויעשוני גיורת אמר לה בתי שמא עיניך נתת באחד מן התלמידים הוציאה כתב מידה ונתנה לו אמר לה לכי זכי במקחך

### Part 11
אותן מצעות שהציעה לו באיסור הציעה לו בהיתר זה מתן שכרו בעולם הזה ולעולם הבא איני יודע כמה

### Part 12
אמר רב יהודה טלית שאולה כל שלשים יום פטורה מן הציצית מיכן ואילך חייבת

### Part 13
תניא נמי הכי הדר בפונדקי בארץ ישראל והשוכר בית בחוץ לארץ כל שלשים יום פטור מן המזוזה מיכן ואילך חייב אבל השוכר בית בארץ ישראל עושה מזוזה לאלתר משום יישוב דארץ ישראל

### Part 14
תפלה של יד אינה מעכבת אמר רב חסדא לא שנו אלא שיש לו אבל אין לו מעכבת

### Part 15
אמרו לו אמרת אמר להו לא אלא מאן דלית ליה תרי מצות חד מצוה נמי לא ליעביד ומעיקרא מאי סבר גזירה שמא יפשע

### Part 16
אמר רב ששת כל שאינו מניח תפילין עובר בשמונה עשה

### Part 17
וכל שאין לו ציצית בבגדו עובר בחמשה עשה

### Part 18
וכל כהן שאינו עולה לדוכן עובר בשלשה עשה

### Part 19
כל שאין לו מזוזה בפתחו עובר בשני עשה וכתבתם וכתבתם

### Part 20
ואמר ריש לקיש כל המניח תפילין מאריך ימים שנאמר

>Credit : William Davidson Edition
>License : CC-BY-NC