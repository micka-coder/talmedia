
### Part 1
מתני׳ מכולם היה נוטל אחד מעשרה תרומה שנאמר והקריב ממנו אחד מכל קרבן תרומה לה׳ אחד שלא יטול פרוס מכל קרבן שיהו כל הקרבנות שוות שלא יטול מקרבן על חבירו לכהן הזרק את דם השלמים לו יהיה והשאר נאכל לבעלים

### Part 2
גמ׳ תנו רבנן והקריב ממנו מן המחובר אחד שלא יטול פרוס מכל קרבן שיהו כל הקרבנות שוות שלא יטול מן הקרבן על חבירו תרומה לה׳ איני יודע מכמה היא

### Part 3
הריני דן נאמר כאן תרומה ונאמר בתרומת מעשר תרומה מה להלן אחד מעשרה אף כאן אחד מעשרה

### Part 4
או כלך לדרך זו נאמר כאן תרומה ונאמר בבכורים תרומה מה להלן אין לה שיעור אף כאן אין לה שיעור

### Part 5
נראה למי דומה דנין תרומה שאין אחריה תרומה מתרומה שאין אחריה תרומה ואל יוכיח בכורים שיש אחריהן תרומה

### Part 6
או כלך לדרך זו דנין תרומה הנאכלת במקום קדוש מתרומה הנאכלת במקום קדוש ואל תוכיח תרומת מעשר שנאכלת בכל מקום

### Part 7
תלמוד לומר ממנו תרומה לה׳ וכתיב בתרומת מעשר ממנו תרומה לגזירה שוה

### Part 8
למדנו לתרומה שהיא אחד מעשרה אבל איני יודע מכמה היא חלה הריני דן נאמר כאן לחם ונאמר להלן בשתי הלחם לחם מה להלן עשרון לחלה אף כאן עשרון לחלה

### Part 9
או כלך לדרך זו נאמר כאן לחם ונאמר בלחם הפנים לחם מה להלן שני עשרונות אף כאן שני עשרונות

### Part 10
נראה למי דומה דנין מנחה הבאה חמץ עם הזבח ממנחה הבאה חמץ עם הזבח ואל יוכיח לחם הפנים שאינו בא חמץ עם הזבח

### Part 11
או כלך לדרך זו דנין מנחה הבאה מארץ וחוצה לארץ מן החדש ומן הישן ממנחה הבאה מארץ וחוצה לארץ מן החדש ומן הישן ואל יוכיחו שתי הלחם שאין באות אלא מן החדש ומן הארץ

### Part 12
תלמוד לומר ממושבתיכם תביאו לחם תנופה שתים שאין תלמוד לומר תביאו ומה תלמוד לומר תביאו שכל מה שאתה מביא ממקום אחר הרי הוא כזה מה להלן עשרון לחלה אף כאן עשרון לחלה

### Part 13
אי מה להלן שני עשרונות אף כאן שני עשרונות תלמוד לומר תהיינה

### Part 14
למדנו עשרה לחמץ עשרה למצה מנין תלמוד לומר על חלת לחם חמץ 

### Part 15
נגד חמץ הבא מצה נמצאו עשרים עשרונות לחמי תודה עשרה לחמץ ועשרה למצה

### Part 16
יכול עשרה שבמצה לא יהו כולן אלא ממין אחד תלמוד לומר אם על תודה יקריבנו והקריב על זבח התודה חלות מצות בלולת בשמן ורקיקי מצות משחים בשמן סלת מרבכת וגו׳ נמצאו שלשה עשרונים ושליש לכל מין ומין ושלש חלות לעשרון ונמצאו לחמי תודה ארבעים נוטל מהן ארבע ונותן לכהן והשאר נאכלים לבעלים

### Part 17
אמר מר והקריב ממנו מן המחובר אלא מעתה דכתיב ואת כל חלבו ירים ממנו התם מאי מחובר איכא

### Part 18
כדרב חסדא אמר אבימי דאמר רב חסדא אמר אבימי שלא ינתח בשר קודם שיטול אימורין

### Part 19
אמר מר נאמר כאן תרומה ונאמר בתרומת מעשר תרומה

### Part 20
ונילף מתרומת מדין דנין תרומה הנוהגת לדורות מתרומה הנוהגת לדורות ואל תוכיח תרומת מדין שאינה נוהגת לדורות

### Part 21
ונילף מתרומת חלה תנא דבי רבי ישמעאל דנין דבר שנאמר בו ממנו תרומת ה׳ מדבר שנאמר בו תרומה לה׳ לאפוקי תרומת חלה דלא נאמר בו ממנו תרומה לה׳

### Part 22
בעי רבא תרומת לחמי תודה חייבין עליהן מיתה וחומש או אין חייבין עליהן מיתה וחומש

### Part 23
כיון דאיתקש לתרומת מעשר כתרומת מעשר דמי או דלמא בו וחמשיתו מיעט רחמנא

### Part 24
מדמעת או אינה מדמעת תיקו

### Part 25
אמר מר תלמוד לומר תהיינה מאי תלמודא

>Credit : William Davidson Edition
>License : CC-BY-NC