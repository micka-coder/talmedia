
### Part 1
מתני׳ פיגל בקומץ ולא בלבונה בלבונה ולא בקומץ רבי מאיר אומר פיגול וחייבין עליו כרת וחכמים אומרים אין בו כרת עד שיפגל בכל המתיר

### Part 2
ומודים חכמים לרבי מאיר במנחת חוטא ובמנחת קנאות שאם פיגל בקומץ שהוא פיגול וחייבין עליו כרת שהקומץ הוא המתיר

### Part 3
שחט אחד מן הכבשים לאכול שתי חלות למחר הקטיר אחד מן הבזיכין לאכול שני סדרים למחר רבי מאיר אומר פיגול וחייבין עליו כרת וחכמים אומרים אין בו כרת עד שיפגל בכל המתיר

### Part 4
שחט אחד מן הכבשים לאכול ממנו למחר הוא פיגול וחבירו כשר לאכול מחבירו למחר שניהם כשרים

### Part 5
גמ׳ אמר רב מחלוקת שנתן את הקומץ בשתיקה ואת הלבונה במחשבה

### Part 6
אבל נתן הקומץ במחשבה ואת הלבונה בשתיקה דברי הכל פיגול שכל העושה על דעת ראשונה הוא עושה ושמואל אמר עדיין הוא מחלוקת

### Part 7
יתיב רבא וקאמר לה להא שמעתא איתיביה רב אחא בר רב הונא לרבא במה דברים אמורים בקמיצה ובמתן כלי ובהילוך

### Part 8
בא לו להקטרה נתן את הקומץ בשתיקה ואת הלבונה במחשבה את הקומץ במחשבה ואת הלבונה בשתיקה רבי מאיר אומר פיגול וחייבין עליו כרת וחכמים אומרים אין בו כרת עד שיפגל בכל המתיר 

### Part 9
קתני מיהא נתן את הקומץ במחשבה ואת הלבונה בשתיקה ופליגי

### Part 10
אימא וכבר נתן את הלבונה בשתיקה מעיקרא שתי תשובות בדבר חדא דהיינו קמייתא ועוד התניא אחר כך

### Part 11
תרגמא רב חנינא בשתי דיעות

### Part 12
תא שמע במה דברים אמורים בדמים הניתנין על מזבח החיצון

### Part 13
אבל דמים הניתנין על מזבח הפנימי כגון ארבעים ושלש של יום הכיפורים ואחת עשרה של פר כהן משוח ואחת עשרה של פר העלם דבר של ציבור פיגל בין בראשונה בין בשניה ובין בשלישית רבי מאיר אומר פיגול וחייבין עליו כרת וחכמים אומרים אין בו כרת עד שיפגל בכל המתיר

### Part 14
קתני מיהא פיגל בין בראשונה בין בשניה ובין בשלישית ופליגי

### Part 15
וכי תימא הכא נמי בשתי דעות הניחא למאן דאמר בפר ואפילו בדמו של פר אלא למאן דאמר בפר ולא בדמו של פר מאי איכא למימר

### Part 16
אמר רבא הכא במאי עסקינן כגון שפיגל בראשונה ושתק בשניה ופיגל בשלישית דאמרינן אי סלקא דעתך כל העושה על דעת ראשונה הוא עושה מיהדר פיגולי בשלישית למה לי 

### Part 17
מתקיף לה רב אשי מידי שתק קתני אלא אמר רב אשי הכא במאי עסקינן כגון שפיגל בראשונה ובשניה ובשלישית דאמרינן אי סלקא דעתך כל העושה על דעת ראשונה הוא עושה מיהדר פגולי בשניה ובשלישית למה לי

>Credit : William Davidson Edition
>License : CC-BY-NC