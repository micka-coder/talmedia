
### Part 1
ואם משה רבינו אוהב ישראל היה למה איחרן במדבר ארבעים שנה אמר לו רבי בכך אתה פוטרני אמר לו שוטה ולא תהא תורה שלמה שלנו כשיחה בטילה שלכם

### Part 2
כתוב אחד אומר תספרו חמשים יום וכתוב אחד אומר שבע שבתות תמימת תהיינה

### Part 3
הא כיצד כאן ביום טוב שחל להיות בשבת כאן ביום טוב שחל להיות באמצע שבת

### Part 4
של רבי אליעזר סופר רבי יהושע מונה רבי ישמעאל מעמר רבי יהודה למטה סימן

### Part 5
רבי אליעזר אומר אינו צריך הרי הוא אומר תספר לך ספירה תלויה בבית דין שהם יודעים לחדש ממחרת השבת מחרת יום טוב יצאת שבת בראשית שספירתה בכל אדם

### Part 6
רבי יהושע אומר אמרה תורה מנה ימים וקדש חדש מנה ימים וקדש עצרת מה חדש סמוך לביאתו ניכר אף עצרת סמוך לביאתו ניכרת

### Part 7
ואם תאמר עצרת לעולם אחר השבת היאך תהא ניכרת משלפניה

### Part 8
רבי ישמעאל אומר אמרה תורה הבא עומר בפסח ושתי הלחם בעצרת מה להלן רגל ותחלת רגל אף כאן רגל ותחלת רגל

### Part 9
רבי יהודה בן בתירא אומר נאמר שבת למעלה ונאמר שבת למטה מה להלן רגל ותחלת רגל סמוך לה אף כאן רגל ותחלת רגל סמוך לה

### Part 10
תנו רבנן וספרתם לכם שתהא ספירה לכל אחד ואחד

### Part 11
ממחרת השבת ממחרת יום טוב או אינו אלא למחרת שבת בראשית רבי יוסי בר יהודה אומר הרי הוא אומר תספרו חמשים יום כל ספירות שאתה סופר לא יהו אלא חמשים יום

### Part 12
ואם תאמר ממחרת שבת בראשית פעמים שאתה מוצא חמשים ואחד ופעמים שאתה מוצא חמשים ושנים חמשים ושלשה חמשים וארבעה חמשים וחמשה חמשים וששה

### Part 13
רבי יהודה בן בתירא אומר אינו צריך

>Credit : William Davidson Edition
>License : CC-BY-NC