
### Part 1
רבי נחמיה אומר במקומן יאכלו שלא במקומן לא יאכלו

### Part 2
מאי במקומן אילימא במקומן במזיד והא קתני בהדיא רבי נחמיה ורבי אליעזר בן יעקב אומרים לעולם אסורין עד שיחזרו למקומן שוגגין בשוגג אין במזיד לא

### Part 3
אלא לאו במקומן בשוגג וחסורי מחסרא והכי קתני פירות שיצאו חוץ לתחום בשוגג יאכלו במזיד לא יאכלו

### Part 4
במה דברים אמורים שלא במקומן אבל במקומן אפילו במזיד יאכלו ואתא רבי נחמיה למימר אפילו במקומן נמי בשוגג אין במזיד לא

### Part 5
לא במזיד במקומן דכולי עלמא לא פליגי דאסור והכא בשוגג שלא במקומן פליגי תנא קמא סבר בשוגג שרי שלא במקומן ורבי נחמיה סבר אפילו שוגג במקומן אין שלא במקומן לא

### Part 6
והא מדקתני סיפא רבי נחמיה ורבי אליעזר בן יעקב אומרים לעולם אסורין עד שיחזרו למקומן שוגגין שוגג אין במזיד לא מכלל דתנא קמא סבר במזיד נמי שרי שמע מינה:

### Part 7
אמר רב נחמן אמר שמואל היה מהלך ואינו יודע תחום שבת מהלך אלפים פסיעות בינוניות וזו היא תחום שבת

### Part 8
ואמר רב נחמן אמר שמואל שבת בבקעה והקיפוה נכרים מחיצה בשבת מהלך אלפים אמה ומטלטל בכולה על ידי זריקה

### Part 9
ורב הונא אמר מהלך אלפים אמה ומטלטל ארבע אמות וניטלטל בכולה על ידי זריקה

### Part 10
שמא ימשך אחר חפצו

### Part 11
באלפים מיהת ליטלטל כי אורחיה

### Part 12
משום דהוי כמחיצה שנפרצה במלואה למקום האסור לה

### Part 13
חייא בר רב אמר מהלך אלפים אמה ומטלטל באלפים אמה כמאן דלא כרב נחמן ולא כרב הונא

### Part 14
אימא מטלטל בארבע אי הכי היינו דרב הונא אימא וכן אמר רבי חייא בר רב

### Part 15
אמר ליה רב נחמן לרב הונא לא תיפלוג עליה דשמואל דתניא כוותיה דתניא

>Credit : William Davidson Edition
>License : CC-BY-NC