
### Part 1
לא מצית אמרת דכתיב לא תקלל חרש ואי אמרת בשלמא לקלל את חבירו אזהרתיה מהכא דכתיב לא תקלל חרש אלא אי אמרת מוציא שם שמים לבטלה אזהרתיה מהיכא 

### Part 2
אלמה לא והכתיב את ה׳ אלהיך תירא ואתו תעבד ההוא אזהרת עשה הוא

### Part 3
משום רבי יוסי ברבי חנינא אמרו אף המקדים תרומה לביכורים מאי טעמא דרבי יוסי ברבי חנינא אמר קרא מלאתך ודמעך לא תאחר מלאה אלו ביכורים ודמעך אלו תרומה ואמרה לא תאחר

### Part 4
איתמר הקדים תרומה לביכורים רבי אלעזר ורבי יוסי ברבי חנינא חד אמר לוקה וחד אמר אינו לוקה תסתיים דרבי יוסי ברבי חנינא הוא דאמר לוקה מדאמר רבי יוסי ברבי חנינא אף המקדים תרומה לביכורים לוקה 

### Part 5
אדרבה תסתיים דרבי אלעזר הוא דאמר לוקה דתנן היו לפניו שתי כלכלות של טבל ואמר מעשר של זו בזו הראשונה מעושרת 

### Part 6
של זו בזו ושל זו בזו הראשונה מעושרת והשניה אינה מעושרת מעשרותיהם מעשר כלכלה בחבירתה קרא את השם

### Part 7
ואתמר רבי אלעזר אמר לוקה מפני שהקדים מעשר שני שבה למעשר ראשון שבחבירתה תסתיים 

### Part 8
אלא רבי יוסי ברבי חנינא דאמר אינו לוקה לימא קשיא דרבי יוסי ברבי חנינא אדרבי יוסי ברבי חנינא 

### Part 9
לא רבי יוסי ברבי חנינא 

>Credit : William Davidson Edition
>License : CC-BY-NC