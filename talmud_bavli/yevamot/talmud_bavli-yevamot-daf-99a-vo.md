
### Part 1
תנו רבנן יש חולץ לאמו מספק לאחותו מספק לבתו מספק 

### Part 2
כיצד אמו ואשה אחרת ולהן שני זכרים וחזרו וילדו שני זכרים במחבא ובא בנה של זו ונשא אמו של זה ובנה של זו נשא אמו של זה ומתו בלא בנים זה חולץ לשתיהן וזה חולץ לשתיהן נמצא כל אחד ואחד חולץ לאמו מספק 

### Part 3
לאחותו מספק כיצד אמו ואשה אחרת שילדו שתי נקבות במחבא ובאו אחיהן שלא מאותה האם ונשאום ומתו בלא בנים חולץ לשתיהן נמצא חולץ לאחותו מספק 

### Part 4
לבתו מספק כיצד אשתו ואשה אחרת שילדו שתי נקבות במחבא ובאו אחיהן ונשאום ומתו בלא בנים זה חולץ לבתו מספק וזה חולץ לבתו מספק

### Part 5
תניא היה רבי מאיר אומר איש ואשה פעמים שמולידין חמש אומות 

### Part 6
כיצד ישראל שלקח עבד ושפחה מן השוק ולהן שני בנים ונתגייר אחד מהן נמצא אחד גר ואחד גוי הטבילן לשם עבדות ונזקקו זה לזה הרי כאן גר וגוי ועבד שחרר את השפחה ובא עליה העבד הרי כאן גר וגוי ועבד וממזר שחרר שניהם והשיאן זה לזה הרי כאן גר וגוי ועבד וממזר וישראל 

### Part 7
מאי קא משמע לן גוי ועבד הבא על בת ישראל הולד ממזר

### Part 8
תנו רבנן יש מוכר את אביו להגבות אמו כתובתה כיצד ישראל לקח עבד ושפחה מן השוק ולהם בן ושחרר את השפחה ונשאה ועמד וכתב כל נכסיו לבנה נמצא זה מוכר את אביו להגבות לאמו כתובתה 

### Part 9
מאי קא משמע לן כולה רבי מאיר היא ועבדא מטלטלי ומטלטלי משתעבדי לכתובה ואיבעית אימא הא קמשמע לן עבדא כמקרקע דמי

### Part 10
מתני׳ האשה שנתערב ולדה בולד כלתה הגדילו התערובות ונשאו נשים ומתו בני הכלה חולצין ולא מייבמין שהוא ספק אשת אחיו ספק אשת אחי אביו 

### Part 11
בני הזקנה או חולצין או מייבמין שספק אשת אחיו ואשת בן אחיו 

### Part 12
מתו הכשרים התערובות לבני הזקנה חולצין ולא מייבמין שהוא ספק אשת אחיו ואשת אחי אביו לבני הכלה אחד חולץ ואחד מייבם 

### Part 13
כהנת שנתערב ולדה בולד שפחתה הרי אלו אוכלים בתרומה וחולקין חלק אחד בגורן

>Credit : William Davidson Edition
>License : CC-BY-NC