
### Part 1
הם ולא ולדותיהם הוא דאתא ובית הלל תרתי שמעית מינה הם ולא שינויהם הם ולא ולדותיהם ובית הלל הכתיב גם גם לבית הלל קשיא 

### Part 2
עד כאן לא פליגי אלא דמר סבר שינוי קונה ומר סבר אין שינוי קונה אבל לענין שלומי כולי עלמא כדמעיקרא משלם דקתני משלם תשלומי כפל ותשלומי ארבעה וחמשה כעין שגנב

### Part 3
לימא תיהוי תיובתא דרב דאמר רב קרן כעין שגנב משלם תשלומי כפל ותשלומי ארבעה וחמשה כשעת העמדה בדין אמר רבא טלאים כדמעיקרא דמים כשל עכשיו

### Part 4
אמר רבה שינוי קונה כתיבא ותנינא כתיבא והשיב את הגזלה אשר גזל מה תלמוד לומר אשר גזל אם כעין שגזל יחזיר ואם לאו דמים בעלמא בעי שלומי

### Part 5
תנינא הגוזל עצים ועשאן כלים צמר ועשאן בגדים משלם כשעת הגזילה

### Part 6
אי נמי לא הספיק ליתנו לו עד שצבעו פטור אלמא שינוי קונה

### Part 7
יאוש אמרי רבנן דניקני מיהו לא ידעינן אי דאורייתא אי דרבנן

### Part 8
אי דאורייתא מידי דהוה אמוצא אבידה מוצא אבידה לאו כיון דמייאש מרה מינה מקמי דתיתי לידיה קני ליה האי נמי כיון דמייאש מרה קני ליה אלמא קני

### Part 9
או דלמא לא דמיא לאבידה אבידה הוא דכי אתאי לידיה בהתירא אתיא לידיה אבל האי כיון דבאיסורא אתאי לידיה מדרבנן הוא

### Part 10
דאמור רבנן ניקני מפני תקנת השבים

### Part 11
ורב יוסף אמר יאוש אינו קונה ואפילו מדרבנן 

### Part 12
איתיביה רב יוסף לרבה גזל חמץ ועבר עליו הפסח

>Credit : William Davidson Edition
>License : CC-BY-NC