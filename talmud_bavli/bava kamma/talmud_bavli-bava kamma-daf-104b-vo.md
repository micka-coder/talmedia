
### Part 1
אין משלחין מעות בדיוקני ואפילו עדים חתומים עליה ורבי יוחנן אמר אם עדים חתומים עליה משלחין

### Part 2
אמרי לשמואל מאי תקנתא כי הא דרבי אבא הוי מסיק זוזי בדרב יוסף בר חמא אמר ליה לרב ספרא בהדי דאתית אייתינהו ניהלי כי אזל להתם אמר ליה רבא בריה מי כתב לך התקבלתי אמר ליה לא אי הכי זיל ברישא ויכתוב לך התקבלתי

### Part 3
לסוף אמר ליה אי כתב לך נמי התקבלתי לאו כלום הוא דלמא אדאתית שכיב רבי אבא ונפלו זוזי קמי יתמי והתקבלתי דרבי אבא לאו כלום הוא אמר ליה ואלא מאי תקנתא זיל נקנינהו לך אגב ארעא ותא את כתוב לן התקבלתי

### Part 4
כי הא דרב פפא הוה מסיק תריסר אלפי זוזי בי חוזאי אקנינהו ניהליה לרב שמואל בר אבא אגב אסיפא דביתיה כי אתא נפק לאפיה עד תואך

### Part 5
נתן לו את הקרן וכו׳ אלמא חומש ממונא הוא ואם מיית משלמי ליה יורשין 

### Part 6
ותנן נמי נתן את הקרן ונשבע על החומש הרי מוסיף חומש על חומש אלמא חומשא ממונא הוא

### Part 7
ותניא נמי הכי הגוזל את חבירו ונשבע לו ומת יורשין משלמים קרן וחומש ופטורין מן האשם

### Part 8
ויורשין בני שלומי חומשא דאבוהון הוו אלמא חומש ממונא הוא ובעי שלומי יורשין ורמינהו עדיין אני אומר אימתי אינו משלם חומש על גזל אביו בזמן שלא נשבע לא הוא ולא אביו 

### Part 9
הוא ולא אביו אביו ולא הוא הוא ואביו מנין תלמוד לומר אשר גזל ואשר עשק והוא לא גזל ולא עשק

### Part 10
אמר רב נחמן לא קשיא כאן שהודה כאן שלא הודה

### Part 11
אי לא הודה קרן נמי לא משלם וכי תימא הכי נמי דלא משלם והא מדקא מהדר אחומש למימרא דקרן משלם

### Part 12
ועוד תניא ועדיין אני אומר אימתי הוא משלם קרן על גזל אביו בזמן שנשבע הוא ואביו אביו ולא הוא הוא ולא אביו לא הוא ולא אביו מנין תלמוד לומר גזילה ועושק אבידה ופקדון יש תלמוד

### Part 13
ויתיב רב הונא וקאמר להא שמעתא אמר ליה רבה בריה יש תלמוד קאמר מר או ישתלמו קאמר מר אמר ליה יש תלמוד קאמינא ומריבויא דקראי אמרי 

### Part 14
אלא מאי לא הודה לא הודה אביו והודה בנו 

### Part 15
ונחייב בנו חומש אשבועה דידיה אמרי בשאין גזילה קיימת אי בשאין גזילה קיימת אפילו קרן נמי לא משלם לא צריכא דאיכא אחריות

### Part 16
וכי איכא אחריות נכסים מאי הוי מלוה על פה היא ומלוה על פה אינו גובה לא מן היורשין ולא מן הלקוחות

### Part 17
אמרי

>Credit : William Davidson Edition
>License : CC-BY-NC