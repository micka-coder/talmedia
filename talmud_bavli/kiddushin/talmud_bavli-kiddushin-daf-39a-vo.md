
### Part 1
ניתני או זה וזה יורד ולוקח או זה וזה יורד ולוקט האמר ליה שמואל לרב ענן תני או זה וזה יורד ולוקח או זה וזה יורד ולוקט מר בריה דרבנא מתני ליה לקולא זה וזה יורד ולוקט ובלבד שלא ילקוט ביד

### Part 2
אמר ליה לוי לשמואל אריוך ספק לי ואנא איכול רב אויא ורבה בר רב חנן מספקו ספוקי להדדי אמרי חריפי דפומבדיתא אין ערלה בחוצה לארץ

### Part 3
שלחה רב יהודה לקמיה דרבי יוחנן שלח ליה סתום ספיקא ואבד ודאה והכרז על פירותיהן שטעונים גניזה וכל האומר אין ערלה בחוצה לארץ לא יהא לו נין ונכד משליך חבל בגורל בקהל ה׳

### Part 4
ואינהו כמאן סברוה כי הא דתניא רבי אלעזר ברבי יוסי אומר משום רבי יוסי בן דורמסקה שאמר משום רבי יוסי הגלילי שאמר משום רבי יוחנן בן נורי שאמר משום רבי אליעזר הגדול אין ערלה בחוצה לארץ

### Part 5
ולא והאנן תנן רבי אליעזר אומר אף החדש תני חדש

### Part 6
אמר רבי אסי אמר רבי יוחנן ערלה בחוצה לארץ הלכה למשה מסיני אמר ליה רבי זירא לרבי אסי והתניא ספק ערלה בארץ אסור בסוריא מותר בחוצה לארץ יורד ולוקט אשתומם כשעה חדה אמר ליה אימא כך נאמר ספיקא מותר ודאה אסור

### Part 7
אמר רבי אסי אמר רבי יוחנן לוקין על הכלאים דבר תורה אמר ליה רבי אלעזר ברבי יוסי והאנן תנן הכלאים מדברי סופרים לא קשיא כאן בכלאי הכרם כאן בהרכבת האילן

### Part 8
כדשמואל דאמר שמואל את חקתי תשמרו חוקים שחקקתי לך כבר בהמתך לא תרביע כלאים שדך לא תזרע

### Part 9
מה בהמתך בהרבעה אף שדך בהרכבה ומה בהמתך נוהג בין בארץ בין בחוצה לארץ אף שדך נוהג בין בארץ בין בחוצה לארץ

### Part 10
ואלא הכתיב שדך ההוא למעוטי זרעים שבחוצה לארץ

### Part 11
רב חנן ורב ענן הוו שקלי ואזלי באורחא חזיוהו לההוא גברא דקא זרע זרעים בהדי הדדי אמר ליה ניתי מר נשמתיה אמר ליה לא חווריתו

### Part 12
ותו חזיוהו לההוא גברא דקא זרע חטי ושערי בי גופני אמר ליה ניתי מר נשמתיה אמר ליה לא צהריתו לא קיימא לן כרבי יאשיה דאמר עד שיזרע חטה ושעורה וחרצן במפולת יד

### Part 13
רב יוסף מערב ביזרני וזרע אמר ליה אביי והאנן תנן הכלאים מדברי סופרים אמר ליה לא קשיא כאן בכלאי הכרם כאן בכלאי זרעים כלאי הכרם דבארץ אסורים בהנאה בחוצה לארץ נמי גזרו בהו רבנן כלאי זרעים דבארץ לא אסירי בהנאה בחוצה לארץ נמי לא גזרו בהו רבנן

### Part 14
הדר אמר רב יוסף לאו מלתא היא דאמרי דרב זרע גינתא דבי רב משארי משארי מאי טעמא לאו משום עירוב עירובי כלאים אמר ליה אביי בשלמא אי אשמעינן

>Credit : William Davidson Edition
>License : CC-BY-NC