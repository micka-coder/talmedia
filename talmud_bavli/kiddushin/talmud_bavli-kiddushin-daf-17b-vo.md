
### Part 1
למר למעוטי כספים למר למעוטי פרדות

### Part 2
תנו רבנן אשר ברכך ה׳ אלהיך יכול נתברך בית בגללו מעניקים לו לא נתברך בית בגללו אין מעניקים לו תלמוד לומר הענק תעניק מכל מקום אם כן מה תלמוד לומר אשר ברכך הכל לפי ברכה תן לו

### Part 3
רבי אלעזר בן עזריה אומר דברים ככתבן נתברך בית בגללו מעניקים לו לא נתברך בית בגללו אין מעניקים לו אם כן מה תלמוד לומר העניק תעניק דברה תורה כלשון בני אדם

### Part 4
תנו רבנן עבד עברי עובד את הבן ואינו עובד את הבת אמה עבריה אינה עובדת לא את הבן ולא את הבת הנרצע והנמכר לנכרי אינו עובד לא את הבן ולא את הבת אמר מר עבד עברי עובד את הבן ואינו עובד את הבת מנהני מילי

### Part 5
דתנו רבנן ועבדך שש שנים לך ולא ליורש אתה אומר לך ולא ליורש או אינו אלא לך ולא לבן כשהוא אומר שש שנים יעבד הרי לבן אמור הא מה אני מקיים ועבדך שש שנים לך ולא ליורש

### Part 6
מה ראית לרבות את הבן ולהוציא את האח מרבה אני את הבן שכן קם תחת אביו ליעדה ולשדה אחוזה

### Part 7
אדרבה מרבה אני את האח שכן קם תחת אחיו ליבום כלום יש יבום אלא במקום שאין בן הא יש בן אין יבום

### Part 8
אלא טעמא דאיכא הא פירכא הא לאו הכי אח עדיף ותיפוק לי דהכא תרתי והכא חדא

### Part 9
שדה אחוזה נמי מהאי פירכא הוא דקא נפקא ליה לתנא כלום יש יבום אלא במקום שאין בן

### Part 10
אמה העבריה אינה עובדת לא את הבן ולא את הבת מנהני מילי אמר רבי פדא דאמר קרא ואף לאמתך תעשה כן הקישה הכתוב לנרצע מה נרצע אינו עובד לא את הבן ולא את הבת אף אמה העבריה אינה עובדת לא את הבן ולא את הבת והאי לאמתך תעשה כן להכי הוא דאתא הא מיבעי ליה לכדתניא ואף לאמתך תעשה כן להעניק

### Part 11
אתה אומר להעניק או אינו אלא לרציעה כשהוא אומר ואם אמר יאמר העבד ולא אמה העבריה הרי רציעה אמור

### Part 12
הא מה אני מקיים ואף לאמתך תעשה כן להעניק אם כן נכתוב קרא לאמתך כן מאי תעשה שמעת מינה תרתי

### Part 13
הנרצע והנמכר לנכרי אינו עובד לא את הבן ולא את הבת נרצע דכתיב ורצע אדניו את אזנו במרצע ועבדו לעלם ולא את הבן ואת הבת נמכר לנכרי מנין אמר חזקיה אמר קרא וחשב עם קנהו ולא עם יורשי קונהו

### Part 14
אמר רבא דבר תורה נכרי יורש את אביו שנאמר וחשב עם קנהו ולא עם יורשי קונהו מכלל דאית ליה יורשים גר את הנכרי אינו מדברי תורה אלא מדברי סופרים

### Part 15
דתנן גר ונכרי שירשו את אביהם נכרי גר יכול לומר לנכרי טול אתה עבודה זרה ואני מעות טול אתה יין נסך ואני פירות משבאו לרשות גר אסור

### Part 16
ואי סלקא דעתך דאורייתא כי לא באו לרשותו נמי כי שקיל חילופי עבודה זרה הוא דקא שקיל

### Part 17
אלא מדרבנן גזירה הוא דעבוד רבנן שמא יחזור לסורו תניא נמי הכי במה דברים אמורים כשירשו אבל כשנשתתפו אסור

### Part 18
נכרי את הגר וגר את הגר אינו לא מדברי תורה ולא מדברי סופרים דתנן לוה מעות מן הגר שנתגיירו בניו עמו לא יחזיר לבניו ואם החזיר אין רוח חכמים נוחה הימנו

### Part 19
והתניא רוח חכמים נוחה הימנו לא קשיא כאן שהורתו ולידתו שלא בקדושה

>Credit : William Davidson Edition
>License : CC-BY-NC