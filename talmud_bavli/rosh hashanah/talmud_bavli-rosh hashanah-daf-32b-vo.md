
### Part 1
גמ׳ מלכיות כגון חי אני נאם ה׳ [אלהים] אם לא ביד חזקה ובזרוע נטויה ובחמה שפוכה אמלוך עליכם ואף על גב דאמר רב נחמן כל כי האי ריתחא לירתח קודשא בריך הוא עלן וליפרוקינן כיון דבריתחא אמור אדכורי ריתחא בריש שתא לא מדכרינן

### Part 2
זכרון כגון ויזכור כי בשר המה וגו׳ שופר כגון תקעו שופר בגבעה וגו׳

### Part 3
אבל אם בא לומר מלכות זכרון ושופר של פורענות של נכרים אומר מלכות כגון ה׳ מלך ירגזו עמים וכגון ה׳ מלך עולם ועד אבדו גוים מארצו זכרון כגון זכור ה׳ לבני אדום וגו׳ שופר כגון וה׳ אלהים בשופר יתקע והלך בסערות תימן וכתיב ה׳ צבאות יגן עליהם

### Part 4
אין מזכירין זכרון של יחיד ואפילו לטובה כגון זכרני ה׳ ברצון עמך וכגון זכרה לי אלהי לטובה

### Part 5
פקדונות הרי הן כזכרונות כגון וה׳ פקד את שרה וכגון פקוד פקדתי אתכם דברי רב יוסי רבי יהודה אומר אינן כזכרונות

### Part 6
ולרבי יוסי נהי נמי דפקדונות הרי הן כזכרונות וה׳ פקד את שרה פקדון דיחיד הוא כיון דאתו רבים מינה כרבים דמיא

### Part 7
שאו שערים ראשיכם והנשאו פתחי עולם ויבוא מלך הכבוד מי זה מלך הכבוד ה׳ עזוז וגבור ה׳ גבור מלחמה שאו שערים ראשיכם ושאו פתחי עולם ויבא מלך הכבוד מי הוא זה מלך הכבוד ה׳ צבאות הוא מלך הכבוד סלה ראשונה שתים שניה שלש דברי רבי יוסי

### Part 8
רבי יהודה אומר ראשונה אחת שניה שתים

### Part 9
זמרו אלהים זמרו זמרו למלכנו זמרו כי מלך כל הארץ אלהים שתים דברי רבי יוסי רבי יהודה אומר אחת ושוין במלך אלהים על גוים אלהים ישב על כסא קדשו שהיא אחת

### Part 10
זכרון שיש בו תרועה כגון שבתון זכרון תרועה מקרא קדש אומרה עם הזכרונות ואומרה עם השופרות דברי רבי יוסי רבי יהודה אומר אינו אומרה אלא עם הזכרונות בלבד

### Part 11
מלכות שיש עמו תרועה כגון ה׳ אלהיו עמו ותרועת מלך בו אומרה עם המלכיות ואומרה עם השופרות דברי רבי יוסי רבי יהודה אומר אינו אומרה אלא עם המלכיות בלבד

### Part 12
תרועה שאין עמה לא כלום כגון יום תרועה יהיה לכם אומרה עם השופרות דברי רבי יוסי רבי יהודה אומר אינו אומרה כל עיקר

### Part 13
מתחיל בתורה ומשלים בנביא רבי יוסי אומר אם השלים בתורה יצא אם השלים דיעבד אין לכתחילה לא והתניא רבי יוסי אומר המשלים בתורה הרי זה משובח אימא משלים

### Part 14
והא אם השלים קתני דיעבד אין לכתחילה לא הכי קאמר מתחיל בתורה ומשלים בנביא רבי יוסי אומר משלים בתורה ואם השלים בנביא יצא תניא נמי הכי אמר רבי אלעזר ברבי יוסי וותיקין היו משלימין אותה בתורה

### Part 15
בשלמא זכרונות ושופרות איכא טובא אלא מלכיות תלת הוא דהויין ה׳ אלהיו עמו ותרועת מלך בו ויהי בישורון מלך ה׳ ימלוך לעולם ועד ואנן בעינן עשר וליכא

### Part 16
אמר רב הונא תא שמע שמע ישראל ה׳ אלהינו ה׳ אחד מלכות דברי רבי יוסי רבי יהודה אומר אינה מלכות

### Part 17
וידעת היום והשבות אל לבבך כי ה׳ הוא האלהיםאין עוד מלכות דברי רבי יוסי רבי יהודה אומר אינה מלכות אתה הראת לדעת כי ה׳ הוא האלהים אין עוד מלבדו מלכות דברי רבי יוסי רבי יהודה אומר אינה מלכות

### Part 18
מתני׳ העובר לפני התיבה ביום טוב של ראש השנה השני מתקיע ובשעת ההלל הראשון מקרא את ההלל

### Part 19
גמ׳ מאי שנא שני מתקיע משום דברוב עם הדרת מלך אי הכי הלל נמי נימא בשני משום דברוב עם הדרת מלך

### Part 20
אלא מאי שנא הלל דבראשון משום דזריזין מקדימין למצות תקיעה נמי נעביד בראשון משום דזריזין מקדימין למצות

### Part 21
אמר רבי יוחנן בשעת השמד שנו

### Part 22
מדקאמר בשעת הלל מכלל דבראש השנה ליכא הלל מאי טעמא אמר רבי אבהו אמרו מלאכי השרת לפני הקדוש ברוך הוא רבונו של עולם מפני מה אין ישראל אומרים שירה לפניך בראש השנה וביום הכפורים אמר להם אפשר מלך יושב על כסא דין וספרי חיים וספרי מתים פתוחין לפניו וישראל אומרים שירה

### Part 23
מתני׳ שופר של ראש השנה אין מעבירין עליו את התחום ואין מפקחין עליו את הגל לא עולין באילן ולא רוכבין על גבי בהמה ולא שטין על פני המים ואין חותכין אותו בין בדבר שהוא משום שבות ובין בדבר שהוא משום לא תעשה אבל אם רצה ליתן לתוכו מים או יין יתן

### Part 24
אין מעכבין את התנוקות מלתקוע אבל מתעסקין עמהן עד שילמדו והמתעסק לא יצא והשומע מן המתעסק לא יצא

### Part 25
גמ׳ מאי טעמא שופר עשה הוא ויום טוב עשה ולא תעשה ואין עשה דוחה את לא תעשה ועשה

### Part 26
לא עולין באילן ולא רוכבין על גבי בהמה וכו׳ השתא דרבנן אמרת לא דאורייתא מיבעיא זו ואין צריך לומר זו קתני

>Credit : William Davidson Edition
>License : CC-BY-NC