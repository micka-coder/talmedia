
### Part 1
שומרת יום כנגד יום תוכיח שמטמאה משכב ומושב ואינה טעונה ספירת שבעה 

### Part 2
ואף אתה אל תתמה על זה שאף על פי שמטמא משכב ומושב לא יהא טעון ספירת שבעה תלמוד לומר מזובו וספר מקצת זובו וספר לימד על זב בעל שתי ראיות שטעון ספירת שבעה 

### Part 3
אמר ליה רב פפא לאביי מאי שנא האי מזובו דמרבי ביה זב בעל שתי ראיות ומאי שנא האי מזובו דממעט ביה זב בעל שתי ראיות 

### Part 4
אמר ליה אי סלקא דעתך האי למעוטי הוא דאתא לישתוק קרא מיניה וכי תימא אתיא מדינא שומרת יום כנגד יום תוכיח 

### Part 5
וכי תימא האי מיבעי ליה מזובו ולא מנגעו אם כן ליכתוב קרא וכי יטהר הזב ולישתוק מזובו למה לי לימד על זב בעל שתי ראיות שטעון ספירת שבעה

### Part 6
מתני׳ אין בין מצורע מוסגר למצורע מוחלט אלא פריעה ופרימה 

### Part 7
אין בין טהור מתוך הסגר לטהור מתוך החלט אלא תגלחת וצפרים

### Part 8
גמ׳ הא לענין שילוח [וטומאה] זה וזה שוין 

### Part 9
מנהני מילי דתני רב שמואל בר יצחק קמיה דרב הונא וטהרו הכהן מספחת היא וכבס בגדיו וטהר טהור מפריעה ופרימה דמעיקרא 

### Part 10
אמר ליה רבא אלא מעתה גבי זב דכתיב וכבס בגדיו וטהר התם מאי וטהר מעיקרא איכא 

### Part 11
אלא טהור השתא מלטמא כלי חרס בהיסט אף על גב דהדר חזי לא מטמא למפרע 

### Part 12
הכא נמי טהור [השתא מלטמא בביאה למפרע] 

### Part 13
אלא אמר רבא מהכא והצרוע אשר בו הנגע מי שצרעתו תלויה בגופו יצא זה שאין צרעתו תלויה בגופו אלא בימים 

### Part 14
אמר ליה אביי אלא מעתה כל ימי אשר הנגע בו יטמא מי שצרעתו תלויה בגופו הוא דטעון שילוח ושאין צרעתו תלויה בגופו אין טעון שילוח 

### Part 15
וכי תימא הכי נמי והא קתני אין בין מצורע מוסגר למצורע מוחלט אלא פריעה ופרימה הא לענין שילוח ולטמויי בביאה זה וזה שוין 

### Part 16
אמר ליה ימי כל ימי לרבות מצורע מוסגר לשילוח 

### Part 17
אי הכי תגלחת וצפרים מאי טעמא לא דקתני אין בין טהור מתוך הסגר לטהור מתוך החלט אלא תגלחת וצפרים 

### Part 18
אמר אביי אמר קרא ויצא הכהן אל מחוץ למחנה והנה נרפא נגע הצרעת מי שצרעתו תלויה ברפואות יצא זה שאין צרעתו תלויה ברפואות אלא בימים

### Part 19
מתני׳ אין בין ספרים לתפלין ומזוזות אלא שהספרים נכתבין בכל לשון ותפלין ומזוזות אינן נכתבות אלא אשורית 

### Part 20
רבן שמעון בן גמליאל אומר אף בספרים לא התירו שיכתבו אלא יוונית

### Part 21
גמ׳ הא לתופרן בגידין ולטמא את הידים זה וזה שוין

### Part 22
וספרים נכתבין בכל לשון וכו׳ ורמינהו מקרא שכתבו תרגום ותרגום שכתבו מקרא וכתב עברי אינו מטמא את הידים עד שיכתבנו בכתב אשורית על הספר ובדיו 

### Part 23
אמר רבא לא קשיא

>Credit : William Davidson Edition
>License : CC-BY-NC