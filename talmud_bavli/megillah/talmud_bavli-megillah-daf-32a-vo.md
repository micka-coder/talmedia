
### Part 1
משום דאפכי להו

### Part 2
תנו רבנן פותח ורואה גולל ומברך וחוזר ופותח וקורא דברי רבי מאיר רבי יהודה אומר פותח ורואה ומברך וקורא

### Part 3
מאי טעמא דרבי מאיר כדעולא דאמר עולא מפני מה אמרו הקורא בתורה לא יסייע למתורגמן כדי שלא יאמרו תרגום כתוב בתורה הכא נמי כדי שלא יאמרו ברכות כתובין בתורה 

### Part 4
ורבי יהודה תרגום איכא למיטעי ברכות ליכא למיטעי 

### Part 5
אמר רבי זירא אמר רב מתנה הלכה פותח ורואה ומברך וקורא ולימא הלכה כרבי יהודה משום דאפכי להו 

### Part 6
אמר רבי זירא אמר רב מתנה הלוחות והבימות אין בהן משום קדושה 

### Part 7
אמר רבי שפטיה אמר רבי יוחנן הגולל ספר תורה צריך שיעמידנו על התפר 

### Part 8
ואמר רבי שפטיה אמר רבי יוחנן הגולל ספר תורה גוללו מבחוץ ואין גוללו מבפנים 

### Part 9
וכשהוא מהדקו מהדקו מבפנים ואינו מהדקו מבחוץ 

### Part 10
ואמר רבי שפטיה אמר רבי יוחנן עשרה שקראו בתורה הגדול שבהם גולל ספר תורה הגוללו נוטל שכר כולן דאמר רבי יהושע בן לוי עשרה שקראו בתורה הגולל ספר תורה קיבל שכר כולן שכר כולן סלקא דעתך אלא אימא קיבל שכר כנגד כולן 

### Part 11
ואמר רבי שפטיה אמר רבי יוחנן מנין שמשתמשין בבת קול שנאמר ואזניך תשמענה דבר מאחריך לאמר והני מילי דשמע קל גברא במתא וקל איתתא בדברא והוא דאמר הין הין והוא דאמר לאו לאו 

### Part 12
ואמר רבי שפטיה אמר רבי יוחנן כל הקורא בלא נעימה ושונה בלא זמרה עליו הכתוב אומר וגם אני נתתי להם חוקים לא טובים וגו׳ 

### Part 13
מתקיף לה אביי משום דלא ידע לבסומי קלא משפטים לא יחיו בהם קרית ביה אלא כדרב משרשיא דאמר שני תלמידי חכמים היושבים בעיר אחת ואין נוחין זה את זה בהלכה עליהם הכתוב אומר וגם אני נתתי להם חוקים לא טובים ומשפטים לא יחיו בהם 

### Part 14
אמר רבי פרנך אמר רבי יוחנן כל האוחז ספר תורה ערום נקבר ערום ערום סלקא דעתך אלא אימא נקבר ערום בלא מצות 

### Part 15
בלא מצות סלקא דעתך אלא אמר אביי נקבר ערום בלא אותה מצוה 

### Part 16
אמר רבי ינאי בריה דרבי ינאי סבא משמיה דרבי ינאי רבה מוטב תיגלל המטפחת ואל יגלל ספר תורה 

### Part 17
וידבר משה את מועדי ה׳ אל בני ישראל מצותן שיהיו קורין אותן כל אחד ואחד בזמנו תנו רבנן משה תיקן להם לישראל שיהו שואלין ודורשין בענינו של יום הלכות פסח בפסח הלכות עצרת בעצרת הלכות חג בחג

### Part 18
הדרן עלך בני העיר וסליקא לה מסכת מגילה

>Credit : William Davidson Edition
>License : CC-BY-NC