
### Part 1
וקטליאות נזמים וטבעות מעבירין ממנה כדי לנוולה ואחר כך מביא חבל מצרי וקושרו למעלה מדדיה

### Part 2
וכל הרוצה לראות בא לראות חוץ מעבדיה ושפחותיה מפני שלבה גס בהן וכל הנשים מותרות לראותה שנאמר ונוסרו כל הנשים ולא תעשינה כזמתכנה

### Part 3
גמ׳ מנהני מילי אמר רבי חייא בר גמדא אמר רבי יוסי ברבי חנינא אתיא תורה תורה כתיב הכא ועשה לה הכהן את כל התורה וכתיב התם על פי התורה אשר יורוך מה להלן בשבעים ואחד אף כאן בשבעים ואחד

### Part 4
ומאיימין עליה וכו׳ ורמינהו כדרך שמאיימין עליה שלא תשתה כך מאיימין עליה שתשתה אומרים לה בתי אם ברור לך הדבר שטהורה את עמדי על בורייך ושתי לפי שאין מים המרים דומין אלא לסם יבש שמונח על בשר חי אם יש שם מכה מחלחל ויורד אין שם מכה אינו מועיל כלום

### Part 5
לא קשיא כאן קודם שנמחקה מגילה כאן לאחר שנמחקה מגילה

### Part 6
ואומר לפניה וכו׳ תנו רבנן אומר לפניה דברים של הגדה ומעשים שאירעו בכתובים הראשונים כגון אשר חכמים יגידו ולא כחדו מאבותם

### Part 7
יהודה הודה ולא בוש מה היה סופו נחל חיי העולם הבא ראובן הודה ולא בוש מה היה סופו נחל חיי העולם הבא ומה שכרן מה שכרן כדקא אמרינן אלא מה שכרן בעולם הזה להם לבדם נתנה הארץ ולא עבר זר בתוכם

### Part 8
בשלמא ביהודה אשכחן דאודי דכתיב ויכר יהודה ויאמר צדקה ממני אלא ראובן מנלן דאודי

### Part 9
דאמר רבי שמואל בר נחמני אמר רבי יוחנן מאי דכתיב יחי ראובן ואל ימת וזאת ליהודה

### Part 10
כל אותן שנים שהיו ישראל במדבר היו עצמותיו של יהודה מגולגלין בארון עד שעמד משה ובקש עליו רחמים אמר לפניו רבונו של עולם מי גרם לראובן שהודה יהודה וזאת ליהודה

### Part 11
מיד שמע ה׳ קול יהודה על איבריה לשפא ולא הוה קא מעיילין ליה למתיבתא דרקיעא ואל עמו תביאנו ולא הוה קא ידע משקל ומטרח בשמעתא בהדי רבנן ידיו רב לו לא הוה קא סלקא ליה שמעתא אליבא דהילכתא ועזר מצריו תהיה

### Part 12
בשלמא יהודה דאודי כי היכי דלא תישרף תמר אלא ראובן למה ליה דאודי והאמר רב ששת חציף עלי דמפריט חטאיה כי היכי דלא ליחשדו אחוהי

### Part 13
אם אמרה טמאה אני וכו׳ שמעת מינה כותבין שובר

### Part 14
אמר אביי תני מקרעת אמר ליה רבא והא שוברת קתני אלא אמר רבא במקום שאין כותבין כתובה עסקינן

### Part 15
ואם אמרה טהורה אני מעלין אותה לשערי מזרח מעלין אותה

>Credit : William Davidson Edition
>License : CC-BY-NC