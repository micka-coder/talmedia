
### Part 1
ארבע ארבע וארבע הרי שמונה שמונה ושמונה הרי שש עשרה וכן בסיני וכן בערבות מואב שנאמר אלה דברי הברית אשר צוה ה׳ את משה וגו׳ וכתיב ושמרתם את דברי הברית הזאת וגו׳ נמצא ארבעים ושמונה בריתות על כל מצוה ומצוה

### Part 2
רבי שמעון מוציא הר גריזים והר עיבל ומכניס אהל מועד שבמדבר

### Part 3
ובפלוגתא דהני תנאי דתניא רבי ישמעאל אומר כללות נאמרו בסיני ופרטות באהל מועד רבי עקיבא אומר כללות ופרטות נאמרו בסיני ונשנו באהל מועד ונשתלשו בערבות מואב

### Part 4
ואין לך כל דבר מצוה ומצוה שכתובה בתורה שלא נכרתו עליה ארבעים ושמנה בריתות

### Part 5
רבי שמעון בן יהודה איש כפר עכו אמר משום רבי שמעון אין לך מצוה ומצוה שכתובה בתורה שלא נכרתו עליה ארבעים ושמנה בריתות של שש מאות אלף ושלשת אלפים וחמש מאות וחמשים

### Part 6
אמר רבי לדברי רבי שמעון בן יהודה איש כפר עכו שאמר משום רבי שמעון אין לך כל מצוה ומצוה שבתורה שלא נכרתו עליה ארבעים ושמנה בריתות של שש מאות אלף ושלשת אלפים וחמש מאות וחמשים נמצא לכל אחד ואחד מישראל שש מאות אלף ושלשת אלפים וחמש מאות וחמשים

### Part 7
מאי בינייהו אמר רב משרשיא ערבא וערבא דערבא איכא בינייהו

### Part 8
דרש רבי יהודה בן נחמני מתורגמניה דרבי שמעון בן לקיש כל הפרשה כולה לא נאמרה אלא בנואף ונואפת

### Part 9
ארור האיש אשר יעשה פסל ומסכה וגו׳ בארור סגי ליה אלא זה הבא על הערוה והוליד בן והלך לבין אומות העולם ועבד עבודה זרה ארורין אביו ואמו של זה שכך גרמו לו

### Part 10
תנו רבנן ונתת את הברכה על הר גרזים ואת הקללה וגו׳ מה תלמוד לומר אם ללמד שתהא ברכה על הר גרזים וקללה על הר עיבל הרי כבר נאמר אלה יעמדו לברך את העם על הר גרזים וכתיב ואלה יעמדו על הקללה בהר עיבל אלא להקדים ברכה לקללה

### Part 11
יכול יהיו כל הברכות קודמות לקללות תלמוד לומר ברכה וקללה ברכה אחת קודמת לקללה ואין כל הברכות קודמות לקללות

### Part 12
ולהקיש ברכה לקללה לומר לך מה קללה בלוים אף ברכה בלוים ומה קללה בקול רם אף ברכה בקול רם ומה קללה בלשון הקודש אף ברכה בלשון הקודש ומה קללה בכלל ופרט אף ברכה בכלל ופרט ומה קללה אלו ואלו עונין ואומרים אמן אף ברכה אלו ואלו עונין ואומרים אמן

### Part 13
מתני׳ ברכת כהנים כיצד במדינה אומר אותה שלש ברכות ובמקדש ברכה אחת במקדש אומר את השם

>Credit : William Davidson Edition
>License : CC-BY-NC