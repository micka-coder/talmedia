
### Part 1
וכל כך למה לפי שאין עונין אמן במקדש

### Part 2
תנו רבנן מנין שאין עונין אמן במקדש שנאמר קומו ברכו את ה׳ אלהיכם מן העולם עד העולם ומנין שעל כל ברכה וברכה תהלה שנאמר ויברכו שם כבדך ומרומם על כל ברכה ותהלה על כל ברכה וברכה תן לו תהלה

### Part 3
מתני׳ ברכות כהן גדול כיצד חזן הכנסת נוטל ספר תורה ונותנה לו לראש הכנסת וראש הכנסת נותנה לסגן והסגן נותנה לכהן גדול

### Part 4
וכהן גדול עומד ומקבל וקורא אחרי מות ואך בעשור וגולל את התורה ומניחה בחיקו ואומר יתר ממה שקריתי לפניכם כתוב כאן ובעשור שבחומש הפקודים קורא על פה

### Part 5
ומברך עליה שמנה ברכות על התורה ועל העבודה ועל ההודייה ועל מחילת העון ועל המקדש ועל ישראל ועל הכהנים ועל ירושלים והשאר תפלה

### Part 6
גמ׳ שמעת מינה חולקין כבוד לתלמיד במקום הרב

### Part 7
אמר אביי כולה משום כבודו דכהן גדול הוא

### Part 8
וכהן גדול עומד ומקבל וקורא וכו׳ עומד מכלל דיושב הוא והאמר מר אין ישיבה בעזרה אלא למלכי בית דוד בלבד שנאמר ויבא המלך דוד וישב לפני ה׳ ויאמר מי אנכי וגו׳

### Part 9
כדאמר רב חסדא בעזרת נשים הכא נמי בעזרת נשים

### Part 10
מיתיבי והיכן קורין בו בעזרה רבי אליעזר בן יעקב אומר בהר הבית שנאמר

>Credit : William Davidson Edition
>License : CC-BY-NC