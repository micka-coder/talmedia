
### Part 1
פניה מוריקות היא כחלה לו עיניה לפיכך עיניה בולטות היא קלעה לו את שערה לפיכך כהן סותר את שערה היא הראתה לו באצבע לפיכך ציפורניה נושרות היא חגרה לו בצילצול לפיכך כהן מביא חבל המצרי וקושר לה למעלה מדדיה היא פשטה לו את יריכה לפיכך יריכה נופלת

### Part 2
היא קיבלתו על כריסה לפיכך בטנה צבה היא האכילתו מעדני עולם לפיכך קרבנה מאכל בהמה היא השקתהו יין משובח בכוסות משובחים לפיכך כהן משקה מים המרים במקידה של חרש

### Part 3
היא עשתה בסתר יושב בסתר עליון שם בה פנים שנאמר ועין נאף שמרה נשף לאמר לא תשורני עין וגו׳

### Part 4
דבר אחר היא עשתה בסתר המקום פירסמה בגלוי שנאמר תכסה שנאה במשאון תגלה רעתו בקהל (וגו׳)

### Part 5
ומאחר דנפקא ליה מאחת לאחת למצא חשבון כי כל סאון סאן ברעש למה לי לכמדה

### Part 6
ומאחר דנפקא ליה מכי כל סאון סאן ברעש בסאסאה בשלחה תריבנה למה לי

### Part 7
לכדרב חיננא בר פפא דאמר רב חיננא בר פפא אין הקדוש ברוך הוא נפרע מן האומה עד שעת שילוחה שנאמר בסאסאה בשלחה וגו׳

### Part 8
איני והאמר רבא שלשה כוסות האמורות במצרים למה אחת ששתת בימי משה ואחת ששתת בימי פרעה נכה ואחת שעתידה לשתות עם חברותיה

### Part 9
וכי תימא הנך אזדו והני אחריני נינהו והתניא אמר רבי יהודה מנימין גר המצרי היה לי חבר מתלמידי רבי עקיבא אמר מנימין גר המצרי אני מצרי ראשון ונשאתי מצרית ראשונה אשיא לבני מצרית שניה כדי שיהא בן בני מותר לבא בקהל

### Part 10
אלא אי איתמר הכי איתמר אמר רב חיננא בר פפא אין הקדוש ברוך הוא נפרע מן המלך עד שעת שילוחו שנאמר בסאסאה בשלחה תריבנה וגו׳

### Part 11
אמימר מתני להא דרב חיננא בר פפא אהא מאי דכתיב כי אני ה׳ לא שניתי ואתם בני יעקב לא כליתם אני ה׳ לא שניתי לא הכיתי לאומה ושניתי לה ואתם בני יעקב לא כליתם היינו דכתיב חצי אכלה בם חצי כלין והן אינן כלין

### Part 12
אמר רב המנונא אין הקדוש ברוך הוא נפרע מן האדם עד שתתמלא סאתו שנאמר במלאות שפקו יצר לו וגו׳

### Part 13
דרש רב חיננא בר פפא מאי דכתיב רננו צדיקים בה׳ לישרים נאוה תהלה אל תקרי נאוה תהלה אלא נוה תהלה זה משה ודוד שלא שלטו שונאיהם במעשיהם

### Part 14
דוד דכתיב טבעו בארץ שעריה משה דאמר מר משנבנה מקדש ראשון נגנז אהל מועד קרשיו קרסיו ובריחיו ועמודיו ואדניו היכא אמר רב חסדא אמר אבימי תחת מחילות של היכל

### Part 15
תנו רבנן סוטה נתנה עיניה במי שאינו ראוי לה מה שביקשה לא ניתן לה ומה שבידה נטלוהו ממנה שכל הנותן עיניו במה שאינו שלו מה שמבקש אין נותנין לו ומה שבידו נוטלין הימנו

>Credit : William Davidson Edition
>License : CC-BY-NC