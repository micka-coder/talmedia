
### Part 1
שבטו של בנימין וירד לים תחילה שנאמר שם בנימין צעיר רדם אל תקרי רדם אלא רד ים והיו שרי יהודה רוגמים אותם שנאמר שרי יהודה רגמתם

### Part 2
לפיכך זכה בנימין הצדיק ונעשה אושפיזכן לגבורה שנאמר ובין כתפיו שכן

### Part 3
אמר לו רבי יהודה לא כך היה מעשה אלא זה אומר אין אני יורד תחילה לים וזה אומר אין אני יורד תחילה לים קפץ נחשון בן עמינדב וירד לים תחילה שנאמר סבבני בכחש אפרים ובמרמה בית ישראל ויהודה עד רד עם אל

### Part 4
ועליו מפרש בקבלה הושיעני אלהים כי באו מים עד נפש טבעתי ביון מצולה ואין מעמד וגו׳ אל תשטפני שבלת מים ואל תבלעני מצולה וגו׳

### Part 5
באותה שעה היה משה מאריך בתפלה אמר לו הקדוש ברוך הוא ידידיי טובעים בים ואתה מאריך בתפלה לפני אמר לפניו רבונו של עולם ומה בידי לעשות אמר לו דבר אל בני ישראל ויסעו ואתה הרם את מטך ונטה את ידך וגו׳

### Part 6
לפיכך זכה יהודה לעשות ממשלה בישראל שנאמר היתה יהודה לקדשו ישראל ממשלותיו מה טעם היתה יהודה לקדשו וישראל ממשלותיו משום דהים ראה וינס

### Part 7
תניא רבי אליעזר בן יעקב אומר אי אפשר לומר לוי למטה שכבר נאמר למעלה ואי אפשר לומר למעלה שכבר נאמר למטה

### Part 8
הא כיצד זקני כהונה ולויה למטה והשאר למעלה רבי יאשיה אומר כל הראוי לשרת למטה והשאר למעלה

### Part 9
רבי אומר אלו ואלו למטה הן עומדים הפכו פניהם כלפי הר גריזים ופתחו בברכה כלפי הר עיבל ופתחו בקללה מאי על על בסמוך

### Part 10
כדתניא ונתת על המערכת לבונה זכה רבי אומר על בסמוך אתה אומר על בסמוך או אינו אלא על ממש כשהוא אומר וסכת על הארן הוי אומר על בסמוך

### Part 11
הפכו פניהם כלפי הר גריזים ופתחו בברכה כו׳ תנו רבנן ברוך בכלל ברוך בפרט ארור בכלל ארור בפרט ללמוד וללמד לשמור ולעשות הרי

>Credit : William Davidson Edition
>License : CC-BY-NC