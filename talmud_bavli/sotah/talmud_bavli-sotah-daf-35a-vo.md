
### Part 1
וילכו ויבאו אמר רבי יוחנן משום רבי שמעון בן יוחי מקיש הליכה לביאה מה ביאה בעצה רעה אף הליכה בעצה רעה

### Part 2
ויספרו לו ויאמרו באנו וגו׳ וכתיב אפס כי עז העם אמר רבי יוחנן (סימן אמת לבדו לויה) משום רבי מאיר כל לשון הרע שאין בו דבר אמת בתחילתו אין מתקיים בסופו

### Part 3
ויהס כלב את העם אל משה אמר רבה שהסיתן בדברים

### Part 4
פתח יהושע דקא משתעי אמרי ליה דין ראש קטיעה ימלל

### Part 5
אמר אי משתעינא אמרי בי מילתא וחסמין לי אמר להן וכי זו בלבד עשה לנו בן עמרם סברי בגנותיה קא משתעי אישתיקו

### Part 6
אמר להו הוציאנו ממצרים וקרע לנו את הים והאכילנו את המן אם יאמר עשו סולמות ועלו לרקיע לא נשמע לו עלה נעלה וירשנו אתה וגו׳

### Part 7
והאנשים אשר עלו עמו אמרו לא נוכל וגו׳ אמר רבי חנינא בר פפא דבר גדול דברו מרגלים באותה שעה כי חזק הוא ממנו אל תקרי ממנו אלא ממנו כביכול אפילו בעל הבית אינו יכול להוציא כליו משם

### Part 8
ארץ אכלת יושביה היא דרש רבא אמר הקדוש ברוך הוא אני חשבתיה לטובה והם חשבו לרעה אני חשבתיה לטובה דכל היכא דמטו מת חשיבא דידהו כי היכי דניטרדו ולא לשאלו אבתרייהו ואיכא דאמרי איוב נח נפשיה ואטרידו כולי עלמא בהספידא הם חשבו לרעה ארץ אכלת יושביה היא

### Part 9
ונהי בעינינו כחגבים וכן היינו וגו׳ אמר רב משרשיא מרגלים שקרי הוו בשלמא ונהי בעינינו כחגבים לחיי אלא וכן היינו בעיניהם מנא הוו ידעי

### Part 10
ולא היא כי הוו מברי אבילי תותי ארזי הוו מברי וכי חזינהו סלקו יתבי באילני שמעי דקאמרי קחזינן אינשי דדמו לקמצי באילני

### Part 11
ותשא כל העדה ויתנו את קולם ויבכו אמר רבה אמר רבי יוחנן אותו היום ערב תשעה באב היה אמר הקדוש ברוך הוא הן בכו בכיה של חנם ואני אקבע להם בכיה לדורות

### Part 12
ויאמרו כל העדה לרגום אתם באבנים וכתיב וכבוד ה׳ נראה באהל מועד אמר רבי חייא בר אבא מלמד שנטלו אבנים וזרקום כלפי מעלה

### Part 13
וימתו האנשים מוצאי דבת הארץ רעה במגפה אמר רבי שמעון בן לקיש שמתו מיתה משונה אמר רבי חנינא בר פפא דרש רבי שילא איש כפר תמרתא מלמד שנשתרבב לשונם ונפל על טיבורם והיו תולעים יוצאות מלשונם ונכנסות בטיבורם ומטיבורם ונכנסות בלשונם ורב נחמן בר יצחק אמר באסכרה מתו

### Part 14
וכיון שעלה האחרון שבישראל מן הירדן חזרו מים למקומן שנאמר ויהי בעלות הכהנים נשאי ארון ברית ה׳ מתוך הירדן נתקו כפות רגלי הכהנים אל החרבה וישבו מי הירדן למקומם וילכו כתמול שלשום על כל גדותיו

### Part 15
נמצא ארון ונושאיו וכהנים מצד אחד וישראל מצד אחד נשא ארון את נושאיו ועבר שנאמר ויהי כאשר תם כל העם לעבר ויעבר ארון ה׳ והכהנים לפני העם

### Part 16
ועל דבר זה נענש עוזא שנאמר ויבאו עד גרן כידן וישלח עזא את ידו לאחז את הארון אמר לו הקדוש ברוך הוא עוזא נושאיו נשא עצמו לא כל שכן

### Part 17
ויחר אף ה׳ בעזה ויכהו שם על השל וגו׳ רבי יוחנן ורבי אלעזר חד אמר על עסקי שלו וחד אמר שעשה צרכיו בפניו

### Part 18
וימת שם עם ארון האלהים אמר רבי יוחנן עוזא בא לעולם הבא שנאמר עם ארון האלהים מה ארון לעולם קיים אף עוזא בא לעולם הבא

### Part 19
ויחר לדוד על אשר פרץ ה׳ פרץ בעזה אמר רבי אלעזר שנשתנו פניו כחררה

### Part 20
אלא מעתה כל היכא דכתיב ויחר הכי נמי התם כתיב אף הכא לא כתיב אף

### Part 21
דרש רבא מפני מה נענש דוד מפני שקרא לדברי תורה זמירות שנאמר זמרות היו לי חקיך בבית מגורי

### Part 22
אמר לו הקדוש ברוך הוא דברי תורה שכתוב בהן התעיף עיניך בו ואיננו אתה קורא אותן זמירות הריני מכשילך בדבר שאפילו תינוקות של בית רבן יודעין אותו דכתיב ולבני קהת לא נתן כי עבדת הקדש וגו׳ ואיהו אתייה בעגלתא

### Part 23
ויך באנשי בית שמש כי ראו בארון משום דראו ויך אלהים רבי אבהו ורבי אלעזר חד אמר קוצרין ומשתחוים היו וחד אמר מילי נמי אמור

>Credit : William Davidson Edition
>License : CC-BY-NC