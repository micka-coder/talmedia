
### Part 1
מכדי שערי ניקנור היכא קיימין בשערי לוייה

### Part 2
והתניא טמא מת מותר ליכנס במחנה לוייה ולא טמא מת בלבד אלא אפילו מת עצמו שנאמר ויקח משה את עצמות יוסף עמו מאי עמו עמו במחיצתו עמו במחנה לוייה

### Part 3
אלא (אמר אביי) טבול יום של זב כזב דמי ואפילו הכי כיון דמחוסר כפרה לא עייל

### Part 4
ואי במחנה לוייה קאי אמאי קא קרי ליה אהל מועד למימרא מה התם מחוסר כפרה לא עייל אף למחנה לוייה נמי מחוסר כפרה לא עייל

### Part 5
והתם מנלן דתניא טמא יהיה לרבות טבול יום עוד טומאתו בו לרבות מחוסר כפרה

### Part 6
מתני׳ תגלחת הטהרה כיצד היה מביא שלש בהמות חטאת עולה ושלמים ושוחט את השלמים ומגלח עליהם דברי רבי יהודה רבי אלעזר אומר לא היה מגלח אלא על החטאת שהחטאת קודמת בכל מקום ואם גלח על אחת משלשתן יצא

### Part 7
רבן שמעון בן גמליאל אומר הביא שלש בהמות ולא פירש הראויה לחטאת תקרב חטאת לעולה תקרב עולה לשלמים תקרב שלמים

### Part 8
גמ׳ תנו רבנן וגלח הנזיר פתח אהל מועד וגו׳ בשלמים הכתוב מדבר שנאמר ושחטו פתח אהל מועד

### Part 9
אתה אומר בשלמים הכתוב מדבר או אינו אלא פתח אהל מועד ממש אמרת אם כן דרך בזיון הוא

### Part 10
רבי יאשיה אומר אינו צריך הרי אמרה תורה לא תעלה במעלות על מזבחי קל וחומר לדרך בזיון

### Part 11
[נא במדרש בפרשה נשא (דף מאתים ארבעים ושנים) וגלח הנזיר רבי יאשיה אומר בשלמים הכתוב מדבר או אינו וכו׳ אם כך אמרה תורה לא תעלה וכו׳ קל וחומר לדבר שלא יגלח פתח אהל מועד אלא בשלמים הכתוב מדבר]

### Part 12
רבי יצחק אומר אינו צריך הרי הוא אומר ולקח את שער ראש נזרו ונתן על האש וגו׳ מי שאינו מחוסר אלא לקיחה ונתינה יצא זה שהוא מחוסר לקיחה הבאה ונתינה

### Part 13
איכא דאמרי רבי יצחק אומר בשלמים הכתוב מדבר אתה אומר בשלמים הכתוב מדבר או אינו אלא פתח אהל מועד ממש תלמוד לומר ולקח את שער ראש נזרו מקום שהיה מבשל שם היה מגלח

### Part 14
אבא חנן אומר משום רבי אליעזר וגלח הנזיר פתח אהל מועד כל זמן שאין פתח אהל מועד פתוח אינו מגלח

### Part 15
רבי שמעון שזורי אומר וגלח הנזיר פתח אהל מועד ולא נזירה

>Credit : William Davidson Edition
>License : CC-BY-NC