
### Part 1
בקדושה ומכירה והנך נפישין 

### Part 2
פשוט מפשוט עדיף ליה

### Part 3
ראשית הגז אינו נוהג אלא ברחלים מנא הני מילי אמר רב חסדא אתיא גיזה גיזה כתיב הכא ראשית גז צאנך תתן לו וכתיב התם ומגז כבשי יתחמם מה להלן כבשים אף כאן כבשים 

### Part 4
ונילף גיזה גיזה מבכור דתניא לא תעבד בבכר שורך ולא תגז בכור צאנך אין לי אלא שור בעבודה וצאן בגיזה 

### Part 5
מנין ליתן האמור של זה בזה ואת האמור של זה בזה תלמוד לומר לא תעבד ולא תגז 

### Part 6
אמר קרא תתן לו ולא לשקו 

### Part 7
אלא מעתה נוצה של עזים ליחייב בעינן גיזה וליכא 

### Part 8
מאן שמעת ליה האי סברא רבי יוסי הא מודי רבי יוסי במידי דאורחיה

### Part 9
אלא כדאמר רבי יהושע בן לוי לעמד לשרת דבר הראוי לשירות הכא נמי דבר הראוי לשירות 

### Part 10
אלא גיזה גיזה למאי אתא לכדתנא דבי רבי ישמעאל דתנא דבי רבי ישמעאל כבשים שצמרן קשה פטורים מראשית הגז שנאמר ומגז כבשי יתחמם

### Part 11
תני חדא גוזז את העזים ושוטף את הרחלים פטור ותניא אידך הגוזז את העזים פטור ושוטף את הרחלים חייב לא קשיא הא רבנן והא רבי יוסי 

### Part 12
דתניא לקט קצירך ולא לקט קיטוף רבי יוסי אומר אין לקט אלא הבא מחמת קציר 

### Part 13
רבי יוסי היינו תנא קמא כולה רבי יוסי היא והכי קתני שרבי יוסי אומר אין לקט אלא הבא מחמת קציר 

### Part 14
אמר ליה רב אחא בריה דרבא לרב אשי מודה רבי יוסי במידי דאורחיה דתניא רבי יוסי אומר קציר אין לי אלא קציר עוקר מנין 

### Part 15
תלמוד לומר לקצר תולש מנין תלמוד לומר בקצרך

### Part 16
אמר ליה רבינא לרב אשי אף אנן נמי תנינא מלבנות בצלים שבין הירק רבי יוסי אומר פאה מכל אחד ואחד וחכמים אומרים מאחת על הכל

### Part 17
וכמה הוא מרובה בשלמא לבית שמאי תרתי נמי איקרו צאן אלא לבית הלל מאי טעמא 

### Part 18
אמר רב כהנא אמר קרא עשויות שעושות שתי מצות ראשית הגז ומתנות אימא בכורה ומתנות 

### Part 19
בכורה חדא מי לא מיחייבא ולטעמיך מתנות חדא מי לא מיחייבא אלא אמר רב אשי עשויות שמעשות את בעליהן ואומרות לו קום עשה מצוה

### Part 20
תניא דבי רבי ישמעאל ברבי יוסי אומר משום אביו ארבע שנאמר וארבע צאן תחת השה 

### Part 21
תניא אמר רבי אלמלא דבריהן דברי תורה ודברי בריבי קבלה אנן דברי בריבי שומעין וכל שכן שדבריהם דברי קבלה ודברי בריבי דברי תורה 

### Part 22
והאמר מר אין הכרעה שלישית מכרעת

>Credit : William Davidson Edition
>License : CC-BY-NC