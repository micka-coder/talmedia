
### Part 1
והדר מייתי לה לערלה פרי פרי מבכורים

### Part 2
והאלל מאי אלל רבי יוחנן אמר מרטקא וריש לקיש אמר בשר שפלטתו סכין 

### Part 3
מיתיבי ואולם אתם טפלי שקר רפאי אלל כלכם בשלמא למאן דאמר מרטקא היינו דלאו בר רפואה הוא אלא למאן דאמר בשר שפלטתו סכין בר רפואה הוא 

### Part 4
באלל דקרא דכולי עלמא לא פליגי כי פליגי באלל דמתניתין 

### Part 5
תא שמע רבי יהודה אומר האלל המכונס אם יש כזית במקום אחד חייבין עליו ואמר רב הונא והוא שכנסו 

### Part 6
בשלמא למאן דאמר בשר שפלטתו סכין היינו דכי איכא כזית מיחייב אלא למאן דאמרר מרטקא כי איכא כזית מאי הוי עץ בעלמא הוא 

### Part 7
אליבא דרבי יהודה לא פליגי כי פליגי אליבא דרבנן רבי יוחנן אמר מרטקא נמי מצטרף וריש לקיש אמר דוקא בשר שפלטתו סכין אבל מרטקא לא מצטרף 

### Part 8
האי בשר שפלטתו סכין היכי דמי אי דחשיב עליה אפילו באנפי נפשיה מיטמא ואי דלא חשיב עליה בטוליה בטליה 

### Part 9
רבי אבין ורבי מיישא חד אמר מקצתו חישב עליו 

### Part 10
וחד אמר מקצתו פלטתו חיה ומקצתו פלטתו סכין

### Part 11
תנן התם החרטום והצפרנים מיטמאין ומטמאין ומצטרפין חרטום עץ בעלמא הוא 

### Part 12
אמר רבי אלעזר בחרטום תחתון תחתון נמי עץ בעלמא הוא אמר רב פפא תחתון של עליון 

### Part 13
צפרנים אמר רבי אלעזר מקום המובלעים בבשר 

### Part 14
קרנים אמר רב פפא במקום שחותכין ויוצא מהן דם

### Part 15
כיוצא בו השוחט בהמה 

### Part 16
אמר רבי אסי שונין ישראל בטמאה וגוי בטהורה צריכין מחשבה והכשר מים ממקום אחר

### Part 17
הכשר למה לי סופו לטמא טומאה חמורה וכל שסופו לטמא טומאה חמורה לא בעי הכשר 

### Part 18
דתני דבי רבי ישמעאל וכי יתן מים על זרע מה זרעים שאין סופן לטמא טומאה חמורה צריכין הכשר אף כל שאין סופו לטמא טומאה חמורה צריך הכשר 

### Part 19
ותניא אמר רבי יוסי מפני מה אמרו נבלת עוף טהור צריכה מחשבה ואינה צריכה הכשר מפני 

>Credit : William Davidson Edition
>License : CC-BY-NC