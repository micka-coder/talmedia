
### Part 1
תלמוד לומר השרץ כל מקום ששורץ 

### Part 2
או אינו אלא השרץ יכול כל המשריץ יטמא שאין משריץ לא יטמא אוציא עכבר שחציו בשר וחציו אדמה שאין פרה ורבה 

### Part 3
ודין הוא טימא בחולדה וטימא בעכבר מה חולדה כל ששמה חולדה אף עכבר כל ששמו עכבר אביא עכבר שחציו בשר וחציו אדמה 

### Part 4
או כלך לדרך זו מה חולדה פרה ורבה אף עכבר פרה ורבה תלמוד לומר בשרץ 

### Part 5
אמר ליה ההוא מדרבנן לרבא אימא בשרץ לאתויי עכבר שחציו בשר וחציו אדמה השרץ כל שהוא שורץ ואפילו עכבר שבים ואי משום על הארץ על הארץ יטמא ירד לים לא יטמא 

### Part 6
אמר ליה ומאחר דשויתיה לים מקום טומאה מה לי הכא מה לי הכא 

### Part 7
והאי על הארץ מיבעי ליה להוציא ספק טומאה צפה דאמר רב יצחק בר אבדימי על הארץ להוציא ספק טומאה צפה 

### Part 8
תרתי על הארץ כתיבי

### Part 9
תנו רבנן הצב למינהו להביא הערוד וכן הנפילים וסלמנדרא 

### Part 10
וכשהיה רבי עקיבא מגיע לפסוק זה אומר מה רבו מעשיך ה׳ יש לך בריות גדלות בים ויש לך בריות גדלות ביבשה שבים אילמלי עולות ביבשה מיד מתות שביבשה אילמלי יורדות לים מיד מתות 

### Part 11
יש לך בריות גדלות באור ויש לך בריות גדלות באויר שבאור אילמלי עולות לאויר מיד מתות שבאויר אילמלי יורדות לאור מיד מתות מה רבו מעשיך ה׳

### Part 12
תנו רבנן כל שיש ביבשה יש בים חוץ מן החולדה אמר רבי זירא מאי קראה האזינו כל ישבי חלד 

### Part 13
אמר רב הונא בריה דרב יהושע ביברי דנרש אינן מן הישוב

### Part 14
אמר רב פפא בשמתא נרש תרביה משכיה ואליתיה ארץ ארץ ארץ שמעי דבר ה׳ אמר רב פפא לא אבה נרש שמוע דבר ה׳

### Part 15
אמר רב גידל אמר רב נרשאה נשקיך מני ככיך נהר פקודאה לוייך מגלימא שפירא דחזי עלך פומבדיתאה לוייך אשני אושפיזך

### Part 16
אמר רב הונא בר תורתא פעם אחת הלכתי לוועד וראיתי נחש שהוא כרוך על הצב לימים יצא ערוד מביניהם 

### Part 17
וכשבאתי לפני רבי שמעון החסיד אמר לי אמר הקדוש ברוך הוא הם הביאו בריה שלא בראתי בעולמי אף אני אביא עליהם בריה שלא בראתי בעולמי 

### Part 18
והאמר מר כל שתשמישן ועיבורן שוה יולדין ומגדלין זה מזה וכל שאין תשמישן ועיבורן שוה אין יולדין ומגדלין זה מזה 

### Part 19
אמר רב נס בתוך נס האי פורענותא הוא מאי נס בתוך נס לפורענות

### Part 20
מתני׳ האבר והבשר המדולדלין בבהמה מטמאין טומאת אוכלין במקומן וצריכין הכשר

>Credit : William Davidson Edition
>License : CC-BY-NC