
### Part 1
מוכי שחין עושין בירושלים הולך לו ערב פסח אצל הרופא וחותכו עד שמניח בו כשערה ותוחבו בסירא ונמשך ממנו

### Part 2
והלה עושה פסחו והרופא עושה פסחו ורואה אני שהדברים קל וחומר

### Part 3
גמ׳ תנן התם המוחק את הכרישה והסוחט בשערו ובכסותו משקה שבתוכו אינם בכי יותן והיוצאין ממנו הרי הן בכי יותן 

### Part 4
אמר שמואל וכרישה עצמה הוכשרה מאי טעמא בשעת פרישה ממנו הוכשרה

### Part 5
והתנן ערב פסח הולך לו אצל כו׳ ואי אמרת בשעת פרישתן הוכשר הא איכא נמי ההוא אבר המדולדל בשעת פרישתו מאדם נטמייה לאדם 

### Part 6
כדקאמר רב יוסף בניתזין בכל כחן הכא נמי בניתזין בכל כחן

### Part 7
והיכא איתמר דרב יוסף אהא זב וטמא מת שהיו מהלכים וירדו עליהם גשמים אף על פי שסוחטין זה את זה משקין היורדין מצד העליון לצד התחתון טהורים שאין מחשבין אלא שיצאו מכולן

### Part 8
יצאו מכולן הרי מכשירין שאין נחשבין אלא לאחר שיצאו מגופו אמר רב יוסף בניתזין בכל כחן

### Part 9
מתני׳ ועוד שאלו רבי עקיבא השוחט חמשה זבחים בחוץ בהעלם אחת מהו חייב על כל אחת ואחת או אחת על כולן אמרו לו לא שמענו 

### Part 10
אמר רבי יהושע שמעתי באוכל מזבח אחד מחמשה תמחויין בהעלם אחת שהוא חייב על כל אחת ואחת משום מעילה ורואה אני שהדברים קל וחומר 

### Part 11
אמר רבי שמעון לא כך שאלו רבי עקיבא אלא באוכל נותר מחמשה זבחים בהעלם אחת מהו חייב אחת על כולן או חייב על כל אחת ואחת אמרו לו לא שמענו 

### Part 12
אמר רבי יהושע שמעתי באוכל מזבח אחד בחמשה תמחויין בהעלם אחת שהוא חייב על כל אחת ואחת משום מעילה ורואה אני שהדברים קל וחומר 

### Part 13
אמר לו רבי עקיבא אם הלכה נקבל אם לדין יש תשובה אמר לו השב 

### Part 14
אמר ולא אם אמרת במעילה שעשה בה את המאכיל כאוכל ואת המהנה כנהנה 

### Part 15
צירף את המעילה לזמן מרובה תאמר בנותר שאין בו אחת מאלו

### Part 16
גמ׳ מאי קשיא ליה לרבי שמעון הכי קא קשיא ליה מה ראיה לשוחט מאוכל מה לאוכל שכן נהנה

### Part 17
אלא כך שאלו האוכל נותר מחמשה זבחים בהעלם אחת מהו חייב בכל אחת ואחת או אחת על כולן אמרו לו לא שמענו 

### Part 18
אמר רבי יהושע שמעתי באוכל מזבח אחד מחמשה תמחויין בהעלם אחת שחייב על כל אחת ואחת משום מעילה ורואה אני שהדברים קל וחומר מה מזבח אחד שאין גופין מוחלקין חייב על כל אחת ואחת משום תמחויין מוחלקין חמשה זבחים דגופין מוחלקין לא כל שכן

### Part 19
אמר רבי שמעון לא כך שאלו אלא באוכל (מזבח אחד) נותר מחמשה זבחים בהעלם אחת מהו חייב אחת על כולן או חייב על כל אחת ואחת אמרו לו לא שמענו 

### Part 20
רבי יהושע אומר שמעתי באוכל מזבח אחד בחמשה תמחויין שהוא חייב על כל אחת ואחת משום מעילה ורואה אני שהדברים קל וחומר אמר לו רבי עקיבא אם הלכה נקבל כו׳

### Part 21
קיבלה רבי יהושע להא תשובה מרבי עקיבא או לא תא שמע דתניא אכל חמש חתיכות נותר מזבח אחד בהעלם אחת בחמשה תמחויין אינו מביא אלא חטאת אחת ועל לא הודע שלהן אינו מביא אלא אשם תלוי אחת

### Part 22
מחמשה תמחויין בחמש העלמות מביא חטאת על כל אחת ואחת ועל לא הודע שלהן מביא אשם תלוי על כל אחת ואחת מחמשה זבחים בהעלם אחת חייב 

### Part 23
רבי יוסי ברבי יהודה אומר אפילו אכל חמש חתיכות מחמשה זבחים בהעלם אחת אינו מביא אלא חטאת אחת ועל ספיקן אין מביא אלא אשם תלוי אחת כללו של דבר כל שחלוקין בחטאות חלוקין באשמות

### Part 24
אכל חמש חתיכות בחמשה תמחויין מזבח אחד לפני זריקת דמים אפילו בהעלם אחת חייב על כל אחת ואחת משום מעילה

>Credit : William Davidson Edition
>License : CC-BY-NC