
### Part 1
יכול שאני מרבה אפילו מנחה תלמוד לומר כן

### Part 2
תניא אידך יעשה אשה ריח ניחח לה׳ שומע אני כל שעולה לאשים אפילו מנחה תלמוד לומר כאשר תעשו כן יעשה מה אתם מיני דמים אף הם מיני דמים

### Part 3
אי מה אתם עולה ושלמים אף הם עולה ושלמים תלמוד לומר ככם כגר יהיה לכם הקשתיו ולא לדבר אחר לקרבנותיכם

### Part 4
רבי אומר ככם כאבותיכם מה אבותיכם לא נכנסו לברית אלא במילה וטבילה והרצאת דם אף הם לא יכנסו לברית אלא במילה וטבילה והרצאת דמים 

### Part 5
להביא פרידה אחת אי אפשר שלא מצינו בכל התורה כולה לא אמרו קן אלא להקל עליו

### Part 6
ולא והתניא והקריבו מה תלמוד לומר לפי שנאמר בתורים והקריב שומע אני האומר הרי עלי עולת העוף לא יפחות משני פרידין תלמוד לומר והקריבו אפילו פרידה אחת חובה מיהא לא אשכחן

### Part 7
והאיכא יולדת דמתיא בן יונה או תור לחטאת משום דאיכא כבש בהדה

### Part 8
אמר מר מה אבותיכם לא נכנסו לברית אלא כו׳ בשלמא מילה דכתיב כי מלים היו כל העם היצאים אי נמי מהכא ואעבר עליך ואראך מתבוססת בדמיך ואמר לך בדמיך חיי וגו׳

### Part 9
הרצאת דמים דכתיב וישלח את נערי בני ישראל אלא טבילה מנלן דכתיב ויקח משה חצי הדם ויזרק על העם ואין הזאה בלא טבילה

### Part 10
אלא מעתה האידנא דליכא קרבן לא נקבל גרים אמר רב אחא בר יעקב וכי יגור אתכם גר אשר בתוככם וגו׳

### Part 11
תנו רבנן גר בזמן הזה צריך שיפריש רובע לקינו אמר רבי שמעון כבר נמנה עליו רבן יוחנן בן זכאי ובטלה מפני התקלה אמר רב אידי בר גרשום אמר רב אדא בר אהבה הלכה כרבי שמעון

### Part 12
ואיכא דמתני לה על הדא דתנו רבנן גר תושב מותר לעשות מלאכה בשבת לעצמו כישראל בחולו של מועד

### Part 13
רבי עקיבא אומר כישראל ביום טוב רבי יוסי אומר גר תושב עושה בשבת לעצמו כישראל בחול רבי שמעון אומר אחד גר תושב ואחד עבד ואמה התושבים עושין מלאכה בשבת לעצמן כישראל בחול

### Part 14
מתני׳ אלו מביאין על הזדון כשוגג הבא על שפחה ונזיר שנטמא ושבועת העדות ושבועת הפקדון

### Part 15
חמשה מביאין קרבן אחד על עבירות הרבה וחמשה מביאין קרבן עולה ויורד אלו מביאין קרבן אחד על עבירות הרבה הבא על שפחה ביאות הרבה ונזיר שנטמא טומאות הרבה

### Part 16
גמ׳ הבא על השפחה מנלן

### Part 17
דתנו רבנן וכפר עליו הכהן באיל האשם על חטאתו אשר חטא מלמד שמביא קרבן אחד על עבירות הרבה באיל האשם ונסלח לו מחטאתו אשר חטא לעשות שוגג כמזיד 

### Part 18
נזיר שנטמא מנלן

### Part 19
דכתיב וכי ימות מת עליו בפתע פתאם פתע זה שוגג וכן הוא אומר אם בפתע בלא איבה הדפו פתאם זה אונס וכן הוא אומר ויאמר ה׳ פתאם אל משה

### Part 20
תניא אידך פתאם זה מזיד וכן הוא אומר ערום ראה רעה ונסתר ופתאים עברו ונענשו

### Part 21
נכתוב קרא פתאם דמשמע שוגג ומשמע מזיד ומשמע אונס מזיד ואונס כדאמר ומשמע נמי שוגג דכתיב פתי יאמין לכל דבר ולא נכתוב קרא פתע

### Part 22
אי כתב קרא פתאם דמשמע שוגג ומשמע מזיד ומשמע אונס הוה אמינא כי מייתי קרבן בשוגג מידי דהוי אתורה כולה אבל אונס ומזיד אימא לא

### Part 23
כתב רחמנא פתע דשוגג הוא לגלויי עליה דפתאם דאונס ומזיד הוא דאפילו הכי חייב רחמנא

### Part 24
שבועת העדות מנלן דתנו רבנן בכולן נאמר ונעלם כאן לא נאמר ונעלם לחייב על השוגג כמזיד

### Part 25
שבועת הפקדון מנלן יליף תחטא תחטא משבועת העדות

### Part 26
חמשה מביאין קרבן אחד על עבירות הרבה קתני הבא על השפחה ביאות הרבה מנלן

### Part 27
דתנו רבנן וכפר עליו הכהן באיל האשם על חטאתו אשר חטא מלמד שמביא קרבן אחד על עבירות הרבה באיל האשם ונסלח לו מחטאתו אשר חטא לעשות מזיד כשוגג

### Part 28
והא קרא כי כתיב במזיד כתיב אלא אימא לעשות שוגג כמזיד

### Part 29
בעא מיניה רבי חנינא טירנאה מרבי יוחנן הבא על חמש שפחות חרופות בהעלם אחת מהו חייב על כל אחת ואחת או אינו חייב אלא אחת אמר ליה חייב על כל אחת ואחת

### Part 30
מאי שנא מחמש העלמות בשפחה אחת אמר ליה אין שפחה אחת גופין מוחלקין חמש שפחות גופין מוחלקין

### Part 31
ומנלן דגבי שפחה גופין מוחלקין אמר ליה לאו אמרת גבי עריות ואשה לחלק על כל אשה ואשה גבי שפחה נמי כתיב אשר ישכב את אשה שכבת זרע

>Credit : William Davidson Edition
>License : CC-BY-NC