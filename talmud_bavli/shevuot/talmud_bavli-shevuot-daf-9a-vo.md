
### Part 1
אלא אחת בשנה

### Part 2
ולרבי ישמעאל דאמר אין בה ידיעה בתחלה ויש בה ידיעה בסוף בר קרבן הוא שעיר הנעשה בחוץ אמאי מכפר על שאין בה ידיעה לא בתחלה ולא בסוף

### Part 3
האי שעירי הרגלים ושעירי ראשי חדשים מכפרין סבר לה כרבי מאיר דאמר כל השעירים כפרתן שוה על טומאת מקדש וקדשיו

### Part 4
אלא למאי הלכתא איתקש חיצון לפנימי מה פנימי אינו מכפר בשאר עבירות אף חיצון אינו מכפר בשאר עבירות

### Part 5
על שאין בה ידיעה בתחלה ולא בסוף שעירי רגלים ושעירי ראשי חדשים מכפרין דברי רבי יהודה 

### Part 6
אמר רב יהודה אמר שמואל מאי טעמא דרבי יהודה אמר קרא ושעיר עזים אחד לחטאת לה׳ חטא שאין מכיר בו אלא ה׳ יהא שעיר זה מכפר

### Part 7
והאי מיבעי ליה לכדריש לקיש דאמר ריש לקיש מה נשתנה שעיר של ראש חדש שנאמר בו לה׳ אמר הקדוש ברוך הוא שעיר זה יהא כפרה על שמיעטתי את הירח

### Part 8
אם כן לימא קרא על ה׳ מאי לה׳ לכדאמרן

### Part 9
ואימא כוליה להכי הוא דאתא אם כן נימא קרא חטאת ה׳ מאי לה׳ שמעת מינה תרתי 

### Part 10
ונכפר נמי אפילו בשאר עבירות תנא דבי רבי ישמעאל הואיל וזה בא בזמן קבוע וזה בא בזמן קבוע מה זה אינו מכפר אלא על טומאת מקדש וקדשיו אף זה אינו מכפר אלא על טומאת מקדש וקדשיו

### Part 11
אשכחן שעירי ראשי חדשים שעירי הרגלים מנלן וכי תימא הא נמי כדתנא דבי רבי ישמעאל איכא למיפרך אי מדראש חדש שכן תדיר אי מדיום הכפורים שכן מרובה כפרתו וכי תימא

>Credit : William Davidson Edition
>License : CC-BY-NC