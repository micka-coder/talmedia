
### Part 1
להכי כתבה רחמנא לעדות גבי שבועת ביטוי וגבי טומאת מקדש וקדשיו דבכולן נאמר בהן ונעלם וכאן לא נאמר בהן ונעלם לחייב על המזיד כשוגג

### Part 2
מתני׳ משביע אני עליכם אם לא תבואו ותעידוני שאמר איש פלוני ליתן לי מאתים זוז ולא נתן הרי אלו פטורים שאין חייבין אלא על תביעת ממון כפקדון

### Part 3
משביע אני עליכם כשתדעו לי עדות שתבואו ותעידוני הרי אלו פטורים מפני שקדמה שבועה לעדות

### Part 4
עמד בבית הכנסת ואמר משביע אני עליכם שאם אתם יודעין לי עדות שתבואו ותעידוני הרי אלו פטורין עד שיהא מתכוין להם

### Part 5
אמר לשנים משביע אני עליכם איש פלוני ופלוני שאם אתם יודעין לי עדות שתבואו ותעידוני שבועה שאין אנו יודעין לך עדות והם יודעין לו עדות עד מפי עד או שהיה אחד מהן קרוב או פסול הרי אלו פטורין

### Part 6
שלח ביד עבדו או שאמר להן הנתבע משביע אני עליכם שאם אתם יודעין לו עדות שתבואו ותעידוהו הרי אלו פטורין עד שישמעו מפי התובע

### Part 7
גמ׳ תנו רבנן משביעני עליכם אם לא תבואו ותעידוני שאמר איש פלוני ליתן לי מאתים זוז ולא נתן יכול יהו חייבין תלמוד לומר תחטא תחטא לגזירה שוה

### Part 8
נאמר כאן תחטא ונאמר להלן תחטא מה להלן בתביעת ממון ויש לו אף כאן בתביעת ממון ויש לו

### Part 9
משביע אני עליכם כשתדעו לי עדות כו׳

### Part 10
תנו רבנן משביע אני עליכם כשתדעו לי עדות שתבואו ותעידוני יכול יהו חייבין תלמוד לומר ושמעה קול אלה והוא עד או ראה או ידע מי שקדמה עדות לשבועה ולא שקדמה שבועה לעדות

### Part 11
עמד בבית הכנסת ואמר משביעני עליכם אמר שמואל אפילו עדיו ביניהן

### Part 12
פשיטא לא צריכא דקאי עילויהו מהו דתימא כמאן דאמר להו דמי קא משמע לן

### Part 13
תניא נמי הכי ראה סיעה של בני אדם עומדין ועדיו ביניהן ואמר להן משביעני עליכם אם אתם יודעין לי עדות שתבואו ותעידוני יכול יהו חייבין תלמוד לומר והוא עד והרי לא ייחד עדיו יכול אפילו אמר כל העומדין כאן תלמוד לומר והוא עד והרי ייחד עדיו

### Part 14
אמר לשנים משביע אני עליכם תנו רבנן אמר לשנים משביע אני עליכם פלוני ופלוני אם אתם יודעין לי עדות שתבואו ותעידוני והן יודעין לו עדות עד מפי עד או שהיה אחד מהן קרוב או פסול יכול יהו חייבין תלמוד לומר אם לוא יגיד ונשא עונו בראוין להגדה הכתוב מדבר

### Part 15
שלח ביד עבדו וכו׳ תנו רבנן שלח ביד עבדו או שאמר להן הנתבע משביעני עליכם שאם אתם יודעין לו עדות שתבואו ותעידוהו יכול יהו חייבין תלמוד לומר אם לא יגיד ונשא עונו

### Part 16
מאי תלמודא אמר רבי אלעזר אם לוא יגיד כתיב אם לו לא יגיד ונשא עונו ואם לאחר לא יגיד פטור

### Part 17
מתני׳ משביעני (אני) עליכם מצוה אני עליכם אוסרכם אני הרי אלו חייבין

### Part 18
בשמים ובארץ הרי אלו פטורין באלף דלת ביוד הי בשדי בצבאות בחנון ורחום בארך אפים ברב חסד ובכל הכנויין הרי אלו חייבין

### Part 19
המקלל בכולן חייב דברי רבי מאיר וחכמים פוטרין

### Part 20
המקלל אביו ואמו בכולן חייב דברי רבי מאיר וחכמים פוטרין

### Part 21
המקלל עצמו וחבירו בכולן עובר בלא תעשה יככה ה׳ אלהים וכן יככה אלהים זו היא אלה הכתובה בתורה

### Part 22
אל יכך ויברכך וייטיב לך רבי מאיר מחייב וחכמים פוטרין

### Part 23
גמ׳ משביעני עליכם מאי קאמר אמר רב יהודה הכי קאמר משביע אני עליכם בשבועה האמורה בתורה מצוה אני עליכם בצוואה האמורה בתורה אוסרכם אני באיסור האמור בתורה

### Part 24
אמר ליה אביי אלא הא דתני רבי חייא כובלכם אני הרי אלו חייבין כובל באורייתא מי כתיב

### Part 25
אלא אמר אביי הכי קאמר משביע אני עליכם בשבועה מצוה אני עליכם בשבועה אוסרכם אני בשבועה כובלכם אני בשבועה

### Part 26
באלף דלת ביוד הי בשדי בצבאות בחנון ורחום בארך אפים ברב חסד

### Part 27
למימרא דחנון ורחום שמות נינהו ורמינהי יש שמות שנמחקין ויש שמות שאין נמחקין אלו הן שמות שאין נמחקין כגון אל אלהיך אלהים אלהיכם אהיה אשר אהיה אלף דלת ויוד הי שדי צבאות הרי אלו אין נמחקין

### Part 28
אבל הגדול הגבור הנורא האדיר והחזק והאמיץ העזוז חנון ורחום ארך אפים ורב חסד הרי אלו נמחקין

### Part 29
אמר אביי מתניתין במי שהוא חנון

>Credit : William Davidson Edition
>License : CC-BY-NC