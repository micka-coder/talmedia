
### Part 1
ואחר כך חטא מביא פר חטא ואחר כך עבר ממשיחותו צריכא למימר משום דקתני גבי נשיא דכי עבר מנשיאותו ואחר כך חטא כהדיוט מייתי אהכי תני גבי משיח [חטא ואחר כך עבר] מביא פר

### Part 2
מנא הני מילי דתנו רבנן והקריב על חטאתו מלמד שמביא חטאתו משעבר

### Part 3
שיכול והלא דין הוא ומה נשיא שמביא בשגגת מעשה אין מביא חטאתו משעבר משיח שאין מביא בשגגת מעשה אלא על העלם דבר עם שגגת מעשה [לא] כל שכן תלמוד לומר והקריב על חטאתו מלמד שמביא על חטאתו משעבר

### Part 4
ונייתי נמי נשיא מקל וחומר ומה משיח שאין מביא בשגגת מעשה מביא חטאת משעבר נשיא שמביא חטאת בשגגת מעשה אינו דין שמביא חטאתו משעבר תלמוד לומר אשר נשיא יחטא כשהוא נשיא אין כשהוא הדיוט לא

### Part 5
מתני׳ חטאו עד שלא נתמנו ואחר כך נתמנו הרי אלו כהדיוטות רבי שמעון אומר אם נודע להם עד שלא נתמנו חייבים ומשנתמנו פטורים

### Part 6
איזהו נשיא זה מלך שנאמר מכל מצות ה׳ אלהיו שאין על גביו אלא ה׳ אלהיו

### Part 7
גמ׳ מנא הני מילי דתנו רבנן אם הכהן המשיח יחטא לאשמת פרט לקודמות

### Part 8
שיכול והלא דין הוא ומה נשיא שמביא בשגגת מעשה אין מביא על הקודמות משיח שאין מביא אלא על העלם דבר עם שגגת מעשה אינו דין שלא יביא על הקודמות

### Part 9
לא אם אמרת בנשיא שכן אין מביא חטאתו משעבר תאמר במשיח שמביא חטאתו משעבר הואיל ומביא חטאתו משעבר יביא על הקודמות תלמוד לומר המשיח יחטא חטא כשהוא משיח מביא כשהוא הדיוט אינו מביא

### Part 10
ותניא נמי גבי נשיא כהאי גוונא אשר נשיא יחטא פרט לקודמות

### Part 11
שיכול והלא דין הוא ומה משיח שמביא חטאתו משעבר אינו מביא על הקודמות נשיא שאין מביא חטאתו משעבר אינו דין שלא יביא על הקודמות

### Part 12
מה למשיח שכן אין מביא בשגגת מעשה תאמר בנשיא שמביא בשגגת מעשה הואיל ומביא בשגגת מעשה יביא על הקודמות תלמוד לומר אשר נשיא יחטא שחטא והרי הוא נשיא ולא שחטא ועודהו הדיוט

### Part 13
תנו רבנן אשר נשיא יחטא יכול גזרה תלמוד לומר אם הכהן המשיח יחטא מה להלן לכשיחטא אף כאן לכשיחטא

### Part 14
אמר מר יכול גזרה גזרה מהיכא תיתי

### Part 15
אמרי אין אשכחן דכתיב ונתתי נגע צרעת בבית ארץ אחזתכם בשורה היא להם שנגעים באים עליהם דברי רבי יהודה רבי שמעון אומר פרט לנגעי אונסין לאו אמר רבי יהודה בשורה הכא נמי אימא גזרה היא הלכך כתיב אם

### Part 16
ולרבי שמעון נגעי אונסין מי לא מטמו והא תניא אדם כי יהיה מן הדבור ואילך והלא דין הוא טמא בזב וטמא בנגעים מה זב מן הדבור ואילך אף נגעים מן הדבור ואילך

### Part 17
לא אם אמרת בזב שכן אין מטמא באונס תאמר בנגעים שמטמאין באונס תלמוד לומר אדם כי יהיה מן הדבור ואילך רבא אמר פרט לנגעי רוחות רב פפא אמר פרט לנגעי כשפים

### Part 18
תנו רבנן אשר נשיא יחטא פרט לחולה משום דהוה ליה חולה אידחי ליה מנשיאותיה אמר רב אבדימי בר חמא פרט לנשיא שנצטרע שנאמר וינגע ה׳ את המלך ויהי מצרע עד יום מתו וישב בבית החפשית ויותם בן המלך על הבית מדקאמר בבית החפשית מכלל דעד השתא עבד הוה

### Part 19
כי הא דרבן גמליאל ורבי יהושע הוו אזלי בספינתא בהדי דרבן גמליאל הוה פיתא בהדי רבי יהושע הוה פיתא וסולתא שלים פיתיה דרבן גמליאל סמך אסולתיה דרבי יהושע אמר ליה מי הוה ידעת דהוה לן עכובא כולי האי דאיתית סולתא אמר ליה כוכב אחד לשבעים שנה עולה ומתעה את (הספינות) [הספנים] ואמרתי שמא יעלה ויתעה [אותנו]

### Part 20
אמר ליה כל כך בידך ואתה עולה בספינה אמר ליה עד שאתה תמה עלי תמה על שני תלמידים שיש לך ביבשה רבי אלעזר חסמא ורבי יוחנן בן גודגדא שיודעין לשער כמה טפות יש בים ואין להם פת לאכול ולא בגד ללבוש נתן דעתו להושיבם בראש

### Part 21
כשעלה שלח להם ולא באו חזר ושלח ובאו אמר להם כמדומין אתם ששררה אני נותן לכם

>Credit : William Davidson Edition
>License : CC-BY-NC