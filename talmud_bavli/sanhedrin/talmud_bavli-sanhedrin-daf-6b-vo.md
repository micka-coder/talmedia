
### Part 1
נגמר הדין אי אתה רשאי לבצוע

### Part 2
סרמש בנקש סימן רבי אליעזר בנו של רבי יוסי הגלילי אומר אסור לבצוע וכל הבוצע הרי זה חוטא וכל המברך את הבוצע הרי זה מנאץ ועל זה נאמר ׳בצע ברך נאץ ה׳׳

### Part 3
אלא יקוב הדין את ההר שנאמר ׳כי המשפט לאלהים הוא׳ וכן משה היה אומר ׳יקוב הדין את ההר׳ אבל אהרן אוהב שלום ורודף שלום ומשים שלום בין אדם לחבירו שנאמר ׳תורת אמת היתה בפיהו ועולה לא נמצא בשפתיו בשלום ובמישור הלך אתי ורבים השיב מעון׳

### Part 4
רבי אליעזר אומר הרי שגזל סאה של חטים וטחנה ואפאה והפריש ממנה חלה כיצד מברך אין זה מברך אלא מנאץ ועל זה נאמר ׳ובצע ברך נאץ ה׳׳

### Part 5
רבי מאיר אומר לא נאמר בוצע אלא כנגד יהודה שנאמר ׳ויאמר יהודה אל אחיו מה בצע כי נהרג את אחינו׳ וכל המברך את יהודה הרי זה מנאץ ועל זה נאמר ׳ובצע ברך נאץ ה׳׳

### Part 6
רבי יהושע בן קרחה אומר מצוה לבצוע שנאמר ׳אמת ומשפט שלום שפטו בשעריכם׳ והלא במקום שיש משפט אין שלום ובמקום שיש שלום אין משפט אלא איזהו משפט שיש בו שלום הוי אומר זה ביצוע

### Part 7
וכן בדוד הוא אומר ׳ויהי דוד עשה משפט וצדקה׳ והלא כל מקום שיש משפט אין צדקה וצדקה אין משפט אלא איזהו משפט שיש בו צדקה הוי אומר זה ביצוע

### Part 8
אתאן לתנא קמא דן את הדין זיכה את הזכאי וחייב את החייב וראה שנתחייב עני ממון ושלם לו מתוך ביתו זה משפט וצדקה

### Part 9
משפט לזה וצדקה לזה משפט לזה שהחזיר לו ממון וצדקה לזה ששילם לו מתוך ביתו וכן בדוד הוא אומר ׳ויהי דוד עשה משפט וצדקה לכל עמו׳ משפט לזה שהחזיר לו את ממונו וצדקה לזה ששילם לו מתוך ביתו

### Part 10
קשיא ליה לרבי האי לכל עמו לעניים מיבעי ליה אלא רבי אומר אף על פי שלא שילם מתוך ביתו זהו משפט וצדקה משפט לזה וצדקה לזה משפט לזה שהחזיר לו ממונו וצדקה לזה שהוציא גזילה מתחת ידו

### Part 11
רבי שמעון בן מנסיא אומר שנים שבאו לפניך לדין עד שלא תשמע דבריהן או משתשמע דבריהן ואי אתה יודע להיכן דין נוטה אתה רשאי לומר להן צאו ובצעו משתשמע דבריהן ואתה יודע להיכן הדין נוטה אי אתה רשאי לומר להן צאו ובצעו שנאמר ׳פוטר מים ראשית מדון ולפני התגלע הריב נטוש׳ קודם שנתגלע הריב אתה יכול לנטשו משנתגלע הריב אי אתה יכול לנטשו

### Part 12
וריש לקיש אמר שנים שבאו לדין אחד רך ואחד קשה עד שלא תשמע דבריהם או משתשמע דבריהן ואין אתה יודע להיכן דין נוטה אתה רשאי לומר להם אין אני נזקק לכם שמא נתחייב חזק ונמצא חזק רודפו משתשמע דבריהן ואתה יודע להיכן הדין נוטה אי אתה יכול לומר להן איני נזקק לכם שנאמר לא תגורו מפני איש

### Part 13
רבי יהושע בן קרחה אומר מניין לתלמיד שיושב לפני רבו וראה זכות לעני וחובה לעשיר מניין שלא ישתוק שנאמר ׳לא תגורו מפני איש׳ רבי חנין אומר לא תכניס דבריך מפני איש ויהו עדים יודעים את מי הן מעידין ולפני מי הן מעידין ומי עתיד ליפרע מהן שנאמר ׳ועמדו שני האנשים אשר להם הריב לפני ה׳׳

### Part 14
ויהו הדיינין יודעין את מי הן דנין ולפני מי הן דנין ומי עתיד ליפרע מהן שנאמר ׳אלהים נצב בעדת אל׳ וכן ביהושפט הוא אומר ׳ויאמר אל השפטים ראו מה אתם עשים כי לא לאדם תשפטו כי אם לה׳׳ שמא יאמר הדיין מה לי בצער הזה תלמוד לומר ׳עמכם בדבר משפט׳ אין לו לדיין אלא מה שעיניו רואות

### Part 15
היכי דמי גמר דין אמר רב יהודה אמר רב איש פלוני אתה חייב איש פלוני אתה זכאי אמר רב הלכה כרבי יהושע בן קרחה איני והא רב הונא תלמידיה דרב הוה כי הוה אתו לקמיה דרב הונא אמר להו אי דינא בעיתו אי פשרה בעיתו מאי מצוה נמי דקאמר רבי יהושע בן קרחה

>Credit : William Davidson Edition
>License : CC-BY-NC