
### Part 1
אמר ליה כל תלתין יומין מהדרא להו גיהנם כבשר בתוך קלחת ואמרי הכי ׳משה ותורתו אמת והן בדאים׳

### Part 2
דור המדבר אין להם חלק לעולם הבא וכו׳ תנו רבנן דור המדבר אין להם חלק לעולם הבא שנאמר ׳במדבר הזה יתמו ושם ימתו׳ ׳יתמו׳ בעולם הזה ׳ושם ימתו׳ בעולם הבא ואמר ׳אשר נשבעתי באפי אם יבאון אל מנוחתי׳ דברי רבי עקיבא

### Part 3
רבי אליעזר אומר הן באין לעולם הבא שנאמר ׳אספו לי חסידי כרתי בריתי עלי זבח׳ אלא מה אני מקיים ׳אשר נשבעתי באפי׳ באפי נשבעתי וחוזרני בי

### Part 4
רבי יהושע בן קרחה אומר לא נאמר פסוק זה אלא כנגד דורות הבאים ׳אספו לי חסידי׳ אלו צדיקים שבכל דור ודור ׳כרתי בריתי עלי זבח׳ אלו חנניה מישאל ועזריה שמסרו עצמן לתוך כבש האש ׳עלי זבח׳ [אלו] רבי עקיבא וחביריו שמסרו עצמן לשחיטה על דברי תורה

### Part 5
רבי שמעון בן מנסיא אומר באים הן לעולם הבא שנאמר ׳ופדויי ה׳ ישבון ובאו ציון ברנה׳ אמר רבה בר בר חנה אמר רבי יוחנן שבקה רבי עקיבא לחסידותיה שנאמר הלך וקראת באזני ירושלים לאמר זכרתי לך חסד נעוריך אהבת כלולתיך לכתך אחרי במדבר בארץ לא זרועה ומה אחרים באים בזכותם הם עצמן לא כל שכן

### Part 6
מתני׳ עשרת השבטים אינן עתידין לחזור שנאמר וישלכם אל ארץ אחרת כיום הזה מה היום הולך ואינו חוזר אף הם הולכים ואינן חוזרים דברי רבי עקיבא רבי אליעזר אומר כיום הזה מה יום מאפיל ומאיר אף עשרת השבטים שאפילה להן כך עתידה להאיר להם

### Part 7
גמ׳ תנו רבנן עשרת השבטים אין להם חלק לעולם הבא שנאמר ׳ויתשם ה׳ מעל אדמתם באף ובחמה ובקצף גדול׳ ׳ויתשם ה׳ מעל אדמתם׳ בעולם הזה ׳וישלכם אל ארץ אחרת׳ לעולם הבא דברי רבי עקיבא רבי שמעון בן יהודה איש כפר עכו אומר משום רבי שמעון אם מעשיהם כיום הזה אינן חוזרין ואם לאו חוזרין

### Part 8
רבי אומר באים הם לעולם הבא שנאמר ׳ביום ההוא יתקע בשופר גדול׳ וגו׳ אמר רבה בר בר חנה אמר רבי יוחנן שבקה רבי עקיבא לחסידותיה שנאמר הלך וקראת את הדברים האלה צפונה ואמרת שובה משבה ישראל נאם ה׳ לוא אפיל פני בכם כי חסיד אני נאם ה׳ לא אטור לעולם

### Part 9
מאי חסידותיה דתניא קטני בני רשעי ישראל אין באין לעולם הבא שנאמר ׳כי הנה היום בא בער כתנור והיו כל זדים וכל עשה רשעה קש ולהט אתם היום הבא אמר ה׳ צבאות אשר לא יעזב להם שרש וענף׳ ׳שרש׳ בעולם הזה ׳וענף׳ לעולם הבא דברי רבן גמליאל

### Part 10
רבי עקיבא אומר באים הם לעולם הבא שנאמר ׳שמר פתאים ה׳׳ שכן קורין בכרכי הים לינוקא פתיא ואומר ׳גדו אילנא וחבלוהי ברם עקר שרשוהי בארעא שבקו׳ ואלא מה אני מקיים ׳לא יעזב להם שרש וענף׳ שלא יניח להם לא מצוה ולא שיורי מצוה דבר אחר ׳שרש׳ זו נשמה ׳וענף׳ זה הגוף

### Part 11
אבל קטני בני רשעי אומות העולם דברי הכל אין באין לעולם הבא ורבן גמליאל נפקא ליה מותאבד כל זכר למו

### Part 12
אתמר קטן מאימתי בא לעולם הבא רבי חייא ורבי שמעון בר רבי חד אמר משעה שנולד וחד אמר משעה שסיפר מאן דאמר משעה שנולד שנאמר יבאו ויגידו צדקתו לעם נולד כי עשה ומאן דאמר משעה שסיפר דכתיב זרע יעבדנו יספר לה׳ לדור

### Part 13
אתמר רבינא אמר משעה שנזרע דכתיב זרע יעבדנו רבי נחמן בר יצחק אמר משעה שנימול דכתיב עני אני וגוע מנער נשאתי אמיך אפונה

### Part 14
תנא משום רבי מאיר משעה שיאמר אמן שנאמר ׳פתחו שערים ויבא גוי צדיק שמר אמנים׳ אל תקרי ׳שמר אמנים׳ אלא ׳שאומר אמן׳

>Credit : William Davidson Edition
>License : CC-BY-NC