
### Part 1
והא רבי עקיבא מרבי יהושע גמיר לה והתניא כשחלה רבי אליעזר נכנסו רבי עקיבא וחביריו לבקרו הוא יושב בקינוף שלו והן יושבין בטרקלין שלו

### Part 2
ואותו היום ערב שבת היה ונכנס הורקנוס בנו לחלוץ תפליו גער בו ויצא בנזיפה אמר להן לחביריו ׳כמדומה אני שדעתו של אבא נטרפה׳ אמר להן ׳דעתו ודעת אמו נטרפה היאך מניחין איסור סקילה ועוסקין באיסור שבות׳

### Part 3
כיון שראו חכמים שדעתו מיושבת עליו נכנסו וישבו לפניו מרחוק ארבע אמות

### Part 4
אמר להם ׳למה באתם׳ אמרו לו ׳ללמוד תורה באנו׳ אמר להם ׳ועד עכשיו למה לא באתם׳ אמרו לו ׳לא היה לנו פנאי׳ אמר להן ׳תמיה אני אם ימותו מיתת עצמן׳ אמר לו רבי עקיבא ׳שלי מהו׳ אמר לו ׳שלך קשה משלהן׳

### Part 5
נטל שתי זרועותיו והניחן על לבו אמר אוי לכם שתי זרועותיי שהן כשתי ספרי תורה שנגללין הרבה תורה למדתי והרבה תורה לימדתי הרבה תורה למדתי ולא חסרתי מרבותי אפילו ככלב המלקק מן הים הרבה תורה לימדתי ולא חסרוני תלמידי אלא כמכחול בשפופרת

### Part 6
ולא עוד אלא שאני שונה שלש מאות הלכות בבהרת עזה ולא היה אדם שואלני בהן דבר מעולם ולא עוד אלא שאני שונה שלש מאות הלכות ואמרי לה שלשת אלפים הלכות בנטיעת קשואין ולא היה אדם שואלני בהן דבר מעולם חוץ מעקיבא בן יוסף

### Part 7
פעם אחת אני והוא מהלכין היינו בדרך אמר לי רבי למדני בנטיעת קשואין אמרתי דבר אחד נתמלאה כל השדה קשואין אמר לי רבי למדתני נטיעתן למדני עקירתן אמרתי דבר אחד נתקבצו כולן למקום אחד׳

### Part 8
אמרו לו ׳הכדור והאמוס והקמיע וצרור המרגליות ומשקולת קטנה מהו׳ אמר להן ׳הן טמאין וטהרתן במה שהן׳

### Part 9
׳מנעל שעל גבי האמוס מהו׳ אמר להן ׳הוא טהור׳ ויצאה נשמתו בטהרה עמד רבי יהושע על רגליו ואמר ׳הותר הנדר הותר הנדר׳

### Part 10
למוצאי שבת פגע בו רבי עקיבא מן קסרי ללוד היה מכה בבשרו עד שדמו שותת לארץ פתח עליו בשורה ואמר ׳אבי אבי רכב ישראל ופרשיו הרבה מעות יש לי ואין לי שולחני להרצותן׳

### Part 11
אלמא מרבי אליעזר גמרה גמרה מרבי אליעזר ולא סברה הדר גמרה מרבי יהושע ואסברה ניהליה

### Part 12
היכי עביד הכי והאנן תנן העושה מעשה חייב להתלמד שאני דאמר מר לא תלמד לעשות לעשות אי אתה למד אבל אתה למד להבין ולהורות

### Part 13
הדרן עלך ארבע מיתות

>Credit : William Davidson Edition
>License : CC-BY-NC