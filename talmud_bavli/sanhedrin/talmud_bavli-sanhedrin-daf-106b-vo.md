
### Part 1
הרגו בני ישראל [בחרב] אל חלליהם אמר רב שקיימו בו ארבע מיתות סקילה ושריפה הרג וחנק

### Part 2
אמר ליה ההוא מינא לרבי חנינא מי שמיע לך בלעם בר כמה הוה אמר ליה מיכתב לא כתיב אלא מדכתיב ׳אנשי דמים ומרמה לא יחצו ימיהם׳ בר תלתין ותלת שנין או בר תלתין וארבע אמר ליה שפיר קאמרת לדידי חזי לי פנקסיה דבלעם והוה כתיב ביה ׳בר תלתין ותלת שנין בלעם חגירא כד קטיל יתיה פנחס ליסטאה׳

### Part 3
אמר ליה מר בריה דרבינא לבריה בכולהו לא תפיש למדרש לבר מבלעם הרשע דכמה דמשכחת ביה דרוש ביה

### Part 4
כתיב דואג וכתיב דוייג אמר רבי יוחנן בתחילה יושב הקדוש ברוך הוא ודואג שמא יצא זה לתרבות רעה לאחר שיצא אמר ווי שיצא זה

### Part 5
(סימן גבור רשע וצדיק חיל וסופר)

### Part 6
אמר רבי יצחק מאי דכתיב מה תתהלל ברעה הגבור חסד אל כל היום אמר לו הקדוש ברוך הוא לדואג לא גבור בתורה אתה מה תתהלל ברעה לא חסד אל נטוי עליך כל היום

### Part 7
ואמר רבי יצחק מאי דכתיב ולרשע אמר אלהים מה לך לספר חקי אמר לו הקדוש ברוך הוא לדואג הרשע מה לך לספר חקי כשאתה מגיע לפרשת מרצחים ופרשת מספרי לשון הרע מה אתה דורש בהם ותשא בריתי עלי פיך אמר רבי אמי אין תורתו של דואג אלא משפה ולחוץ

### Part 8
ואמר רבי יצחק מאי דכתיב ויראו צדיקים וייראו ועליו ישחקו בתחילה ייראו ולבסוף ישחקו

### Part 9
ואמר רבי יצחק מאי דכתיב חיל בלע ויקאנו מבטנו ירשנו אל אמר דוד לפני הקדוש ברוך הוא רבונו של עולם ימות דואג אמר לו חיל בלע ויקיאנו אמר לפניו מבטנו יורישנו אל

### Part 10
ואמר רבי יצחק מאי דכתיב גם אל יתצך לנצח אמר הקדוש ברוך הוא לדוד ניתי דואג לעלמא דאתי אמר לפניו גם אל יתצך לנצח מאי דכתיב יחתך ויסחך מאהל ושרשך מארץ חיים סלה אמר הקדוש ברוך הוא לימרו שמעתא בי מדרשא משמיה אמר לפניו יחתך ויסחך מאהל ליהוי ליה בנין רבנן ושרשך מארץ חיים סלה

### Part 11
ואמר רבי יצחק מאי דכתיב איה ספר איה שקל איה ספר את המגדלים איה ספר כל אותיות שבתורה איה שקל ששוקל כל קלים וחמורים שבתורה איה ספר את המגדלים שהיה סופר שלש מאות הלכות פסוקות במגדל הפורח באויר

### Part 12
אמר רבי ארבע מאה בעייא בעו דואג ואחיתופל במגדל הפורח באויר [ולא איפשט להו חד] אמר רבא רבותא למבעי בעיי בשני דרב יהודה כולי תנויי בנזיקין ואנן קא מתנינן טובא בעוקצין

### Part 13
וכי הוה מטי רב יהודה אשה שכובשת ירק בקדירה ואמרי לה זיתים שכבשן בטרפיהן טהורים אמר הויות דרב ושמואל קא חזינא הכא ואנן קא מתנינן בעוקצין תלת סרי מתיבתא

### Part 14
ורב יהודה שליף מסאני ואתא מטרא ואנן צוחינן וליכא דמשגח בן אלא הקדוש ברוך הוא ליבא בעי דכתיב וה׳ יראה ללבב

### Part 15
אמר רב משרשיא דואג ואחיתופל לא [הוו] סברי שמעתא מתקיף לה מר זוטרא מאן דכתיב ביה איה ספר איה שקל איה ספר את המגדלים ואת אמרת לא הוו סברי שמעתא אלא דלא הוה סלקא להו שמעתא אליבא דהלכתא דכתיב סוד ה׳ ליראיו

### Part 16
אמר רבי אמי לא מת דואג עד ששכח תלמודו שנאמר הוא ימות באין מוסר וברב אולתו ישגה רב אשי אמר נצטרע שנאמר הצמתה כל זונה ממך

### Part 17
כתיב התם לצמתת ומתרגמינן לחלוטין ותנן אין בין מוסגר ומוחלט אלא פריעה ופרימה

### Part 18
(סימן שלשה ראו וחצי וקראו)

### Part 19
אמר רבי יוחנן שלשה מלאכי חבלה נזדמנו לו לדואג אחד ששכח תלמודו ואחד ששרף נשמתו ואחד שפיזר עפרו בבתי כנסיות ובבתי מדרשות

### Part 20
אמר רבי יוחנן דואג ואחיתופל לא ראו זה את זה דואג בימי שאול ואחיתופל בימי דוד

### Part 21
ואמר רבי יוחנן דואג ואחיתופל לא חצו ימיהם תניא נמי הכי ׳אנשי דמים ומרמה לא יחצו ימיהם׳ כל שנותיו של דואג לא היו אלא שלשים וארבע ושל אחיתופל אינן אלא שלשים ושלש

### Part 22
ואמר רבי יוחנן בתחלה קרא דוד לאחיתופל רבו ולבסוף קראו חבירו ולבסוף קראו תלמידו בתחלה קראו רבו ואתה אנוש כערכי אלופי ומידעי ולבסוף קראו חברו אשר יחדו נמתיק סוד בבית אלהים נהלך ברגש ולבסוף קראו תלמידו גם איש שלומי אשר בטחתי בו

>Credit : William Davidson Edition
>License : CC-BY-NC