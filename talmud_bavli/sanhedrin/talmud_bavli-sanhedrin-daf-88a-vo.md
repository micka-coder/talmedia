
### Part 1
לפריחה בבגדים שהיא טהורה

### Part 2
נאמרה קרחת וגבחת באדם ונאמרה קרחת וגבחת בבגדים מה להלן פרח בכולו טהור אף כאן פרח בכולו טהור

### Part 3
דברי אלו הערכין והחרמים והקדישות הערכין בפלוגתא דרבי מאיר ורבנן דתנן המעריך פחות מבן חדש רבי מאיר אומר נותן דמיו וחכמים אומרים לא אמר כלום

### Part 4
החרמים בפלוגתא דרבי יהודה בן בתירה ורבנן דתנן רבי יהודה בן בתירה אומר סתם חרמים לבדק הבית שנאמר ׳כל חרם קדש קדשים הוא לה

### Part 5
וחכמים אומרים סתם חרמים לכהן שנאמר ׳כשדה החרם לכהן תהיה אחזתו׳ אם כן מה תלמוד לומר ׳קדש קדשים הוא לה שחל על קדשי קדשים ועל קדשים קלים

### Part 6
הקדשות בפלוגתא דרבי אליעזר בן יעקב ורבנן דתניא רבי אליעזר בן יעקב אומר אפילו צינורא של הקדש צריכה עשרה בני אדם לפדותה

### Part 7
ריבת זה השקאת סוטה ועריפת העגלה וטהרת מצורע השקאת סוטה בפלוגתא דרבי אליעזר ורבי יהושע דתנן המקנא לאשתו רבי אליעזר אומר מקנא על פי שנים ומשקה על פי עד אחד או על פי עצמו

### Part 8
רבי יהושע אומר מקנא על פי שנים ומשקה על פי שנים

### Part 9
עריפת עגלה בפלוגתא דרבי אליעזר ורבי עקיבא דתנן מאין היו מודדין רבי אליעזר אומר מטיבורו רבי עקיבא אומר מחוטמו רבי אליעזר בן יעקב אומר ממקום שנעשה חלל מצוארו

### Part 10
טהרת מצורע בפלוגתא דרבי שמעון ורבנן דתנן אין לו בהן יד בהן רגל אוזן ימנית אין לו טהרה עולמית רבי אליעזר אומר נותן לו על מקומו ויוצא רבי שמעון אומר נותן על של שמאל ויוצא

### Part 11
בשעריך זה לקט שכחה פיאה לקט דתנן שני שבלין לקט שלשה אינן לקט שכחה שני עומרין שכחה שלשה אינן שכחה

### Part 12
ועל כולן בית שמאי אומרים שלש לעני וארבע לבעל הבית

### Part 13
פיאה בפלוגתא דרבי ישמעאל ורבנן דתנן מצות פיאה להפריש מן הקמה לא הפריש מן הקמה יפריש מן העומרין לא הפריש מן העומרין יפריש מן הכרי עד שלא מירחו מירחו מעשר ונותן לו

### Part 14
משום רבי ישמעאל אמרו אף מפריש מן העיסה

### Part 15
שלשה בתי דינין וכו׳ אמר רב כהנא הוא אומר מפי השמועה והן אומרין מפי השמועה אינו נהרג

### Part 16
הוא אומר כך הוא בעיני והן אומרין כך הוא בעינינו אינו נהרג וכל שכן הוא אומר מפי השמועה והן אומרין כך הוא בעינינו אינו נהרג עד שיאמר כך הוא בעיני והן אומרים מפי השמועה תדע שהרי לא הרגו את עקביא בן מהללאל

### Part 17
ורבי אלעזר אומר אפילו הוא אומר מפי השמועה והן אומרין כך הוא בעינינו נהרג כדי שלא ירבו מחלוקות בישראל ואם תאמר מפני מה לא הרגו את עקביא בן מהללאל מפני שלא הורה הלכה למעשה

### Part 18
תנן כך דרשתי וכך דרשו חבירי כך למדתי וכך למדו חבירי מאי לאו דהוא אמר מפי השמועה והם אומרין כך הוא בעינינו לא הוא אומר כך הוא בעיני והם אומרים מפי השמועה

### Part 19
תא שמע דאמר רבי יאשיה שלשה דברים סח לי זעירא מאנשי ירושלים בעל שמחל על קינויו קינויו מחול

>Credit : William Davidson Edition
>License : CC-BY-NC