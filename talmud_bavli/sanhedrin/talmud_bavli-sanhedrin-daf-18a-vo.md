
### Part 1
מאתים ושבעים ושבעה

### Part 2
והתניא רבי אומר מאתים שבעים ושמנה לא קשיא הא רבי יהודה הא רבנן

### Part 3
תנו רבנן ׳ושמת עליהם שרי אלפים שרי מאות שרי חמשים ושרי עשרת׳ שרי אלפים שש מאות שרי מאות ששת אלפים שרי חמשים שנים עשר אלף שרי עשרות ששת ריבוא נמצאו דייני ישראל שבעת ריבוא ושמונת אלפים ושש מאות

### Part 4
הדרן עלך דיני ממונות

### Part 5
מתני׳ כהן גדול דן ודנין אותו מעיד ומעידין אותו חולץ וחולצין לאשתו ומייבמין את אשתו אבל הוא אינו מייבם מפני שהוא אסור באלמנה

### Part 6
מת לו מת אינו יוצא אחר המטה אלא הן נכסין והוא נגלה הן נגלין והוא נכסה ויוצא עמהן עד פתח שער העיר דברי רבי מאיר

### Part 7
רבי יהודה אומר אינו יוצא מן המקדש משום שנאמר ומן המקדש לא יצא

### Part 8
וכשהוא מנחם אחרים דרך כל העם עוברין בזה אחר זה והממונה ממצעו בינו לבין העם וכשהוא מתנחם מאחרים כל העם אומרים לו אנחנו כפרתך והוא אומר להן תתברכו מן השמים וכשמברין אותו כל העם מסובין על הארץ והוא מיסב על הספסל

### Part 9
המלך לא דן ולא דנין אותו לא מעיד ולא מעידין אותו לא חולץ ולא חולצין לאשתו לא מייבם ולא מייבמין לאשתו רבי יהודה אומר אם רצה לחלוץ או לייבם זכור לטוב אמרו לו אין שומעין לו

### Part 10
ואין נושאין אלמנתו רבי יהודה אומר נושא המלך אלמנתו של מלך שכן מצינו בדוד שנשא אלמנתו של שאול שנאמר ואתנה לך את בית אדניך ואת נשי אדניך בחיקך

### Part 11
גמ׳ כהן גדול דן פשיטא דנין אותו איצטריכא ליה הא נמי פשיטא אי לא דיינינן ליה איהו היכי דיין והכתיב התקוששו וקושו ואמר ריש לקיש קשט עצמך ואחר כך קשט אחרים

### Part 12
אלא איידי דקא בעי למיתני מלך לא דן ולא דנין אותו תנא נמי כהן גדול דן ודנין ואי בעית אימא הא קא משמע לן כדתניא כהן גדול שהרג את הנפש במזיד נהרג בשוגג גולה ועובר על עשה ועל לא תעשה והרי הוא כהדיוט לכל דבריו

### Part 13
במזיד נהרג פשיטא בשוגג גולה איצטריכא ליה

### Part 14
הא נמי פשיטא איצטריך סלקא דעתך אמינא הואיל וכתיב וישב בה עד מות הכהן הגדל אימא כל דאית ליה תקנתא בחזרה ליגלי דלית ליה תקנתא בחזרה לא ליגלי דתנן

>Credit : William Davidson Edition
>License : CC-BY-NC