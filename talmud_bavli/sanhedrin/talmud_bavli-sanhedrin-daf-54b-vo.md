
### Part 1
עונש שמענו אזהרה מניין תלמוד לומר ׳ואת זכר לא תשכב משכבי אשה תועבה היא׳

### Part 2
למדנו אזהרה לשוכב אזהרה לנשכב מניין תלמוד לומר ׳לא יהיה קדש מבני ישראל׳ ואומר ׳וגם קדש היה בארץ עשו ככל התועבת הגוים אשר הוריש׳ וגו׳ דברי רבי ישמעאל

### Part 3
רבי עקיבא אומר אינו צריך הרי הוא אומר ׳ואת זכר לא תשכב משכבי אשה׳ קרי ביה ׳לא תשכב׳

### Part 4
בהמה מנא לן דתנו רבנן ׳איש׳ פרט לקטן ׳אשר יתן שכבתו בבהמה׳ בין גדולה בין קטנה

### Part 5
׳מות יומת׳ בסקילה אתה אומר בסקילה או אינו אלא באחת מכל מיתות האמורות בתורה נאמר כאן ׳תהרגו׳ ונאמר להלן ׳כי הרג תהרגנו׳ מה להלן בסקילה אף כאן בסקילה

### Part 6
למדנו עונש לשוכב עונש לנשכב מנלן תלמוד לומר ׳כל שכב עם בהמה מות יומת׳ אם אינו ענין לשוכב תניהו ענין לנשכב

### Part 7
למדנו עונש בין לשוכב בין לנשכב אזהרה מניין תלמוד לומר ׳ובכל בהמה לא תתן שכבתך לטמאה בה׳

### Part 8
למדנו אזהרה לשוכב לנשכב מניין תלמוד לומר לא יהיה קדש מבני ישראל׳ ואומר וגם קדש היה בארץ׳ וגו׳ דברי רבי ישמעאל

### Part 9
רבי עקיבא אומר אינו צריך הרי הוא אומר ׳לא תתן שכבתך׳ לא תתן שכיבתך׳

### Part 10
הבא על הזכור והביא עליו זכר

### Part 11
אמר רבי אבהו לדברי רבי ישמעאל חייב שתים חדא מלא תשכב וחדא מלא יהיה קדש לדברי רבי עקיבא אינו חייב אלא אחת לא תשכב לא תשכב חדא היא

### Part 12
הבא על הבהמה והביא בהמה עליו אמר רבי אבהו לדברי רבי ישמעאל חייב שתים חדא מלא תתן שכבתך וחדא מלא יהיה קדש לדברי רבי עקיבא אינו חייב אלא אחת שכבתך ושכיבתך חדא היא

### Part 13
אביי אמר אפילו לדברי רבי ישמעאל נמי אינו חייב אלא אחת דכי כתיב לא יהיה קדש בגברי כתיב

### Part 14
אלא לרבי ישמעאל אזהרה לנשכב מנא ליה נפקא ליה מכל שכב עם בהמה מות יומת אם אינו ענין לשוכב תניהו ענין לנשכב

### Part 15
ואפקיה רחמנא לנשכב בלשון שוכב מה שוכב ענש והזהיר אף נשכב ענש והזהיר

### Part 16
הנרבע לזכר והנרבע לבהמה אמר רבי אבהו לדברי רבי עקיבא חייב שתים חדא מלא תשכב וחדא מלא תתן שכבתך לדברי רבי ישמעאל אינו חייב אלא אחת אידי ואידי לא יהיה קדש הוא

### Part 17
אביי אמר אפילו לדברי רבי ישמעאל נמי חייב שתים דכתיב כל שכב עם בהמה מות יומת אם אינו ענין לשוכב תניהו ענין לנשכב ואפקיה רחמנא לנשכב בלשון שוכב מה שוכב ענש והזהיר אף נשכב ענש והזהיר

### Part 18
אבל הבא על הזכור והביא זכר עליו הבא על הבהמה והביא בהמה עליו בין לרבי אבהו בין לאביי לרבי ישמעאל חייב שלש לרבי עקיבא חייב שתים

### Part 19
תנו רבנן זכור לא עשו בו קטן כגדול בהמה עשו בה קטנה כגדולה

### Part 20
מאי לא עשו בו קטן כגדול אמר רב לא עשו ביאת פחות מבן תשע שנים כבן תשע שנים ושמואל אמר לא עשו ביאת פחות מבן שלש שנים כבן שלש שנים

### Part 21
במאי קמיפלגי רב סבר כל דאיתיה בשוכב איתיה בנשכב וכל דליתיה בשוכב ליתיה בנשכב

### Part 22
ושמואל סבר משכבי אשה כתיב

### Part 23
תניא כוותיה דרב זכר בן תשע שנים ויום אחד

>Credit : William Davidson Edition
>License : CC-BY-NC