
### Part 1
בשני רעבון

### Part 2
תניא רבי אומר ׳ואיש בא מבעל שלישה ויבא לאיש האלהים לחם בכורים עשרים לחם שערים׳ וגו׳

### Part 3
ואין לך קלה בכל ארץ ישראל לבשל פירותיה יותר מבעל שלישה ואף על פי כן לא בכרה אלא מין אחד שמא תאמר חטים תלמוד לומר ׳שעורים׳ שמא תאמר לפני העומר תלמוד לומר ׳תן לעם ויאכלו׳ אחר העומר היה

### Part 4
אמור מעתה ראויה היתה אותה שנה שתתעבר ומפני מה לא עיברה אלישע ששנת בצורת היתה והיו הכל רצין לבית הגרנות

### Part 5
תנו רבנן אין מעברין את השנה לפני ראש השנה ואם עיברוה אינה מעוברת אבל מפני הדחק מעברין אותה אחר ראש השנה מיד ואף על פי כן אין מעברין אלא אדר

### Part 6
איני והא שלחו ליה לרבא זוג בא מרקת ותפשו נשר ובידם דברים הנעשה בלוז ומאי ניהו תכלת בזכות הרחמים ובזכותם יצאו בשלום

### Part 7
ועמוסי יריכי נחשון בקשו לקבוע נציב אחד ולא הניחן אדומי הלז אבל בעלי אסופות נאספו וקבעו לו נציב אחד בירח שמת בו אהרן הכהן חשובי מחשבי גלויי לא מגלו

### Part 8
מאי משמע דהאי נציב לישנא דירחא הוא דכתיב ולשלמה שנים עשר נצבים על כל ישראל וכלכלו את המלך ואת אנשיו חדש בשנה והכתיב ונציב אחד [אשר] בארץ רב יהודה ורב נחמן חד אמר אחד ממונה על כולם וחד אמר כנגד חדש העיבור

### Part 9
תנו רבנן אין מעברין את השנה לא משנה לחברתה ולא שלש שנים זו אחר זו אמר רבי שמעון מעשה ברבי עקיבא שהיה חבוש בבית האסורים ועיבר שלש שנים זו אחר זו אמרו לו משם ראיה בית דין ישבו וקבעו אחת אחת בזמנה

### Part 10
תנו רבנן אין מעברין את השנה לא בשביעית ולא במוצאי שביעית אימתי רגילין לעבר ערב שביעית של בית רבן גמליאל היו מעברין במוצאי שביעית

### Part 11
ובפלוגתא דהני תנאי דתניא אין מביאין ירק מחוצה לארץ ורבותינו התירו מאי בינייהו אמר רבי ירמיה חוששין לגושיהן איכא בינייהו

### Part 12
תנו רבנן אין מעברין את השנה מפני הטומאה

### Part 13
רבי יהודה אומר מעברין אמר רבי יהודה מעשה בחזקיה מלך יהודה שעיבר את השנה מפני הטומאה ובקש רחמים על עצמו דכתיב ׳כי מרבית העם רבת מאפרים ומנשה יששכר וזבלון לא הטהרו

>Credit : William Davidson Edition
>License : CC-BY-NC