
### Part 1
מה לנו ולצרה הזאת והלא כבר נאמר והוא עד או ראה או ידע אם לוא יגיד וגו׳ ושמא תאמרו מה לנו לחוב בדמו של זה והלא כבר נאמר באבד רשעים רנה

### Part 2
גמ׳ תנו רבנן כיצד מאומד אומר להן ׳שמא כך ראיתם שרץ אחר חבירו לחורבה ורצתם אחריו ומצאתם סייף בידו ודמו מטפטף והרוג מפרפר אם כך ראיתם לא ראיתם כלום׳

### Part 3
תניא אמר רבי שמעון בן שטח אראה בנחמה אם לא ראיתי אחד שרץ אחר חבירו לחורבה ורצתי אחריו וראיתי סייף בידו ודמו מטפטף והרוג מפרפר ואמרתי לו רשע מי הרגו לזה או אני או אתה אבל מה אעשה שאין דמך מסור בידי שהרי אמרה תורה ׳על פי שנים עדים יומת המת היודע מחשבות יפרע מאותו האיש שהרג את חבירו׳ אמרו לא זזו משם עד שבא נחש והכישו ומת

### Part 4
והאי בר נחש הוא והאמר רב יוסף וכן תני דבי חזקיה מיום שחרב בית המקדש אף על פי שבטלה סנהדרי ארבע מיתות לא בטלו לא בטלו והא בטלו אלא דין ארבע מיתות לא בטלו

### Part 5
מי שנתחייב סקילה או נופל מן הגג או חיה דורסתו מי שנתחייב שריפה או נופל בדליקה או נחש מכישו מי שנתחייב הריגה או נמסר למלכות או ליסטין באין עליו מי שנתחייב חנק או טובע בנהר או מת בסרונכי

### Part 6
אמרי ההוא חטא אחריתי הוה ביה דאמר מר מי שנתחייב שתי מיתות בית דין נידון בחמורה

### Part 7
מאומד וכו׳ בדיני נפשות הוא דלא אמדינן הא בדיני ממונות אמדינן כמאן כרבי אחא דתניא רבי אחא אומר גמל האוחר בין הגמלים ונמצא גמל הרוג בצידו בידוע שזה הרגו

### Part 8
וליטעמיך עד מפי עד דקתני בדיני נפשות הוא דלא אמרינן הא בדיני ממונות אמרינן והתנן אם אמר ׳הוא אמר לי שאני חייב לו׳ ׳איש פלוני אמר לי שהוא חייב לו׳ לא אמר כלום עד שיאמר ׳בפנינו הודה לו שהוא חייב לו מאתים זוז׳

### Part 9
אלמא אף על גב דפסילי בדיני ממונות אמרינן להו בדיני נפשות הכא נמי אף על גב דפסילי בדיני ממונות אמרינן להו בדיני נפשות

### Part 10
הוו יודעים כו׳ אמר רב יהודה בריה דרבי חייא מלמד שעשה קין בהבל אחיו חבורות חבורות פציעות פציעות שלא היה יודע מהיכן נשמה יוצאה עד שהגיע לצוארו

### Part 11
ואמר רב יהודה בריה דרבי חייא מיום שפתחה הארץ את פיה וקיבלתו לדמו של הבל שוב לא פתחה שנאמר מכנף הארץ זמרת שמענו צבי לצדיק מכנף הארץ ולא מפי הארץ איתיביה חזקיה אחיו ותפתח הארץ את פיה אמר ליה לרעה פתחה לטובה לא פתחה

### Part 12
ואמר רב יהודה בריה דרבי חייא גלות מכפרת עון מחצה מעיקרא כתיב והייתי נע ונד ולבסוף כתיב וישב בארץ נוד

### Part 13
אמר רב יהודה גלות מכפרת שלשה דברים שנאמר כה אמר ה׳ וגו׳ הישב בעיר הזאת ימות בחרב ברעב ובדבר והיוצא ונפל (אל) [על] הכשדים הצרים עליכם וחיה והיתה לו נפשו לשלל

### Part 14
רבי יוחנן אמר גלות מכפרת על הכל שנאמר כה אמר ה׳ כתבו את האיש הזה ערירי גבר לא יצלח בימיו כי לא יצלח מזרעו איש ישב על כסא דוד ומשל עוד ביהודה ובתר דגלה כתיב ובני יכניה אסר (בנו) שלתיאל בנו אסר שעיברתו אמו בבית האסורין שלתיאל ששתלו אל שלא כדרך הנשתלין גמירי שאין האשה מתעברת מעומד

>Credit : William Davidson Edition
>License : CC-BY-NC