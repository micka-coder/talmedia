
### Part 1
מאי אמן אמר רבי חנינא אל מלך נאמן

### Part 2
לכן הרחיבה שאול נפשה ופערה פיה לבלי חק אמר ריש לקיש למי שמשייר אפילו חוק אחד אמר רבי יוחנן לא ניחא למרייהו דאמרת להו הכי אלא אפילו לא למד אלא חוק אחד

### Part 3
(שנאמר) והיה בכל הארץ נאם ה׳ פי שנים בה יכרתו יגועו והשלישית יותר בה אמר ריש לקיש שלישי של שם אמר ליה רבי יוחנן לא ניחא למרייהו דאמרת להו הכי אלא אפילו שלישי של נח

### Part 4
כי אנכי בעלתי בכם ולקחתי אתכם אחד מעיר ושנים ממשפחה אמר ריש לקיש דברים ככתבן אמר ליה רבי יוחנן לא ניחא ליה למרייהו דאמרת להו הכי אלא אחד מעיר מזכה כל העיר כולה ושנים ממשפחה מזכין כל המשפחה כולה יתיב רב כהנא קמיה דרב ויתיב וקאמר דברים ככתבן אמר ליה רב לא ניחא ליה למרייהו דאמרת להו הכי אלא אחד מעיר מזכה כל העיר ושנים ממשפחה מזכין כל המשפחה

### Part 5
חזייה דהוה קא חייף רישיה וסליק ויתיב קמיה דרב אמר ליה ולא תמצא בארץ החיים אמר ליה מילט קא לייטת לי אמר ליה קרא קאמינא לא תמצא תורה במי שמחיה עצמו עליה

### Part 6
תניא רב סימאי אומר נאמר ׳ולקחתי אתכם לי לעם׳ ונאמר ׳והבאתי אתכם׳ מקיש יציאתן ממצרים לביאתן לארץ מה ביאתן לארץ שנים מששים ריבוא אף יציאתן ממצרים שנים מששים ריבוא אמר רבא וכן לימות המשיח שנאמר וענתה שמה כימי נעוריה וכיום עלותה מארץ מצרים

### Part 7
תניא אמר רבי אלעזר ברבי יוסי פעם אחת נכנסתי לאלכסנדריא של מצרים מצאתי זקן אחד ואמר לי בא ואראך מה עשו אבותי לאבותיך מהם טבעו בים מהם הרגו בחרב מהם מעכו בבנין ועל דבר זה נענש משה רבינו שנאמר ומאז באתי אל פרעה לדבר בשמך הרע לעם הזה

### Part 8
אמר לו הקדוש ברוך הוא חבל על דאבדין ולא משתכחין הרי כמה פעמים נגליתי על אברהם יצחק ויעקב באל שדי ולא הרהרו על מדותי ולא אמרו לי ׳מה שמך׳ אמרתי לאברהם ׳קום התהלך בארץ לארכה ולרחבה כי לך אתננה׳ בקש מקום לקבור את שרה ולא מצא עד שקנה בארבע מאות שקל כסף ולא הרהר על מדותי

### Part 9
אמרתי ליצחק ׳גור בארץ הזאת ואהיה עמך ואברכך׳ בקשו עבדיו מים לשתות ולא מצאו עד שעשו מריבה שנאמר ויריבו רעי גרר עם רעי יצחק לאמר לנו המים׳ ולא הרהר אחר מדותי

### Part 10
אמרתי ליעקב ׳הארץ אשר אתה שכב עליה לך אתננה׳ ביקש מקום לנטוע אהלו ולא מצא עד שקנה במאה קשיטה ולא הרהר אחר מדותי ולא אמרו לי ׳מה שמך׳ ואתה אמרת לי ׳מה שמך׳ בתחלה ועכשיו אתה אומר לי ׳והצל לא הצלת את עמך׳ ׳עתה תראה את אשר אעשה לפרעה׳ במלחמת פרעה אתה רואה ואי אתה רואה במלחמת שלשים ואחד מלכים

### Part 11
וימהר משה ויקד ארצה וישתחו מה ראה משה

### Part 12
רבי חנינא בן גמלא אמר ארך אפים ראה ורבנן אמרי אמת ראה תניא כמאן דאמר ארך אפים ראה דתניא כשעלה משה למרום מצאו להקדוש ברוך הוא שיושב וכותב ׳ארך אפים׳ אמר לפניו ׳רבונו של עולם׳ ארך אפים לצדיקים אמר לו ׳אף לרשעים׳ אמר ליה ׳רשעים יאבדו׳ אמר ליה ׳השתא חזית מאי דמבעי לך׳

### Part 13
כשחטאו ישראל אמר לו ׳לא כך אמרת לי ארך אפים לצדיקים׳

>Credit : William Davidson Edition
>License : CC-BY-NC