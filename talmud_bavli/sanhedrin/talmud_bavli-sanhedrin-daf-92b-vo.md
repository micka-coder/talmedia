
### Part 1
ואם תאמר אותן שנים שעתיד הקדוש ברוך הוא לחדש בהן את עולמו שנאמר ׳ונשגב ה׳ לבדו ביום ההוא׳ צדיקים מה הן עושין הקדוש ברוך הוא עושה להם כנפים כנשרים ושטין על פני המים שנאמר ׳על כן לא נירא בהמיר ארץ ובמוט הרים בלב ימים׳ ושמא תאמר יש להם צער תלמוד לומר ׳וקוי ה׳ יחליפו כח יעלו אבר כנשרים ירוצו ולא ייגעו ילכו ולא ייעפו׳

### Part 2
ונילף ממתים שהחיה יחזקאל סבר לה כמאן דאמר באמת משל היה

### Part 3
דתניא רבי אליעזר אומר מתים שהחיה יחזקאל עמדו על רגליהם ואמרו שירה ומתו מה שירה אמרו ׳ה׳ ממית בצדק ומחיה ברחמים׳ רבי יהושע אומר שירה זו אמרו ׳ה׳ ממית ומחיה מוריד שאול ויעל׳ רבי יהודה אומר אמת משל היה

### Part 4
אמר לו רבי נחמיה אם אמת למה משל ואם משל למה אמת אלא באמת משל היה רבי אליעזר בנו של רבי יוסי הגלילי אומר מתים שהחיה יחזקאל עלו לארץ ישראל ונשאו נשים והולידו בנים ובנות עמד רבי יהודה בן בתירא על רגליו ואמר ׳אני מבני בניהם והללו תפילין שהניח לי אבי אבא מהם׳

### Part 5
ומאן נינהו מתים שהחיה יחזקאל

### Part 6
אמר רב אלו בני אפרים שמנו לקץ וטעו שנאמר ובני אפרים שותלח וברד בנו ותחת בנו ואלעדה בנו ותחת בנו וזבד בנו ושותלח בנו ועזר (ואלעזר( ]ואלעד] והרגום אנשי גת הנולדים בארץ וגו׳ וכתיב ויתאבל אפרים אביהם ימים רבים ויבאו אחיו לנחמו

### Part 7
ושמואל אמר אלו בני אדם שכפרו בתחיית המתים שנאמר ויאמר אלי בן אדם העצמות האלה כל בית ישראל המה הנה אמרים יבשו עצמותינו ואבדה תקותנו נגזרנו לנו

### Part 8
רבי ירמיה בר אבא אמר אלו בני אדם שאין בהן לחלוחית של מצוה שנאמר העצמות היבשות שמעו דבר ה׳

### Part 9
רבי יצחק נפחא אמר אלו בני אדם שחיפו את ההיכל כולו שקצים ורמשים שנאמר ואבוא ואראה והנה כל תבנית רמש ובהמה שקץ וכל גלולי בית ישראל מחקה על הקיר סביב וגו׳ וכתיב התם והעבירני עליהם סביב סביב

### Part 10
רבי יוחנן אמר אלו מתים שבבקעת דורא ואמר רבי יוחנן מנהר אשל עד רבת בקעת דורא שבשעה שהגלה נבוכדנצר הרשע את ישראל היו בהן בחורים שהיו מגנין את החמה ביופיין והיו כשדיות רואות אותן ושופעות זבות אמרו לבעליהן ובעליהן למלך צוה המלך והרגום ועדיין היו שופעות זבות צוה המלך ורמסום

### Part 11
תנו רבנן בשעה שהפיל נבוכדנצר הרשע את חנניה מישאל ועזריה לכבשן האש אמר לו הקדוש ברוך הוא ליחזקאל ׳לך והחייה מתים בבקעת דורא׳ כיון שהחייה אותן באו עצמות וטפחו לו לאותו רשע על פניו אמר ׳מה טיבן של אלו׳ אמרו לו ׳חבריהן של אלו מחייה מתים בבקעת דורא׳ פתח ואמר ׳אתוהי כמה רברבין ותמהוהי כמה תקיפין מלכותיה מלכות עלם ושלטנה עם דר ודר׳ וגו׳

### Part 12
אמר רבי יצחק יוצק זהב רותח לתוך פיו של אותו רשע שאילמלא (לא) בא מלאך וסטרו על פיו ביקש לגנות כל שירות ותשבחות שאמר דוד בספר תהלים

### Part 13
תנו רבנן ששה נסים נעשו באותו היום ואלו הן צף הכבשן ונפרץ הכבשן והומק סודו ונהפך צלם על פניו ונשרפו ארבע מלכיות והחיה יחזקאל את המתים בבקעת דורא

### Part 14
וכולהו גמרא וארבע מלכיות קרא דכתיב ונבוכדנצר מלכא שלח למכנש לאחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא וגו׳ וכתיב איתי גברין יהודאין וכתיב ומתכנשין אחשדרפניא סגניא ופחותא והדברי מלכא חזין לגבריא אלך וגו׳

### Part 15
תני דבי רבי אליעזר בן יעקב אפילו בשעת הסכנה לא ישנה אדם את עצמו מן הרבנות שלו שנאמר ׳באדין גבריא אלך כפתו בסרבליהון פטשיהון וכרבלתהון׳ וגו׳

### Part 16
אמר רבי יוחנן

>Credit : William Davidson Edition
>License : CC-BY-NC