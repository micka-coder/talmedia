
### Part 1
במופלא שבבית דין הכתוב מדבר ׳ממך׳ זה יועץ וכן הוא אומר ׳ממך יצא חשב על ה׳ רעה יעץ בליעל׳ ׳דבר׳ זו הלכה ׳למשפט׳ זה הדין

### Part 2
׳בין דם לדם׳ בין דם נדה דם לידה דם זיבה ׳בין דין לדין׳ בין דיני נפשות דיני ממונות דיני מכות ׳בין נגע לנגע׳ בין נגעי אדם נגעי בתים נגעי בגדים

### Part 3
׳דברי׳ אלו החרמים והערכין וההקדשות ׳ריבת׳ זו השקאת סוטה ועריפת עגלה וטהרת מצורע ׳בשעריך׳ זו לקט שכחה ופאה

### Part 4
׳וקמת׳ מבית דין ׳ועלית׳ מלמד שבית המקדש גבוה מארץ ישראל וארץ ישראל גבוה מכל הארצות ׳אל המקום׳ מלמד שהמקום גורם

### Part 5
בשלמא בית המקדש גבוה מארץ ישראל דכתיב ועלית אלא ארץ ישראל גבוה מכל הארצות מנא ליה דכתיב לכן הנה ימים באים נאם ה׳ לא יאמר חי ה׳ אשר העלה את בני ישראל מארץ מצרים כי אם חי ה׳ אשר העלה ואשר הביא את זרע בית ישראל מארץ צפנה ומכל הארצות אשר הדחתים שם וישבו על אדמתם

### Part 6
תנו רבנן זקן ממרא אינו חייב אלא על דבר שזדונו כרת ושגגתו חטאת דברי רבי מאיר רבי יהודה אומר על דבר שעיקרו מדברי תורה ופירושו מדברי סופרים רבי שמעון אומר אפילו דקדוק אחד מדקדוקי סופרים

### Part 7
מאי טעמא דרבי מאיר גמר דבר דבר כתיב הכא כי יפלא ממך דבר למשפט וכתיב התם ונעלם דבר מעיני הקהל מה להלן דבר שחייב על זדונו כרת ועל שגגתו חטאת אף כאן דבר שחייב על זדונו כרת ועל שגגתו חטאת

### Part 8
ורבי יהודה על פי התורה אשר יורוך עד דאיכא תורה ויורוך

### Part 9
ורבי שמעון אשר יגידו לך מן המקום ההוא אפילו כל דהו

### Part 10
אמר ליה רב הונא בר חיננא לרבא תרגמא לי להא מתניתא אליבא דרבי מאיר אמר ליה רבא לרב פפא פוק תרגמא ליה

### Part 11
כי יפלא במופלא שבבית דין הכתוב מדבר ממך זה יועץ שיודע לעבר שנים ולקבוע חדשים כדתנן הן העידו שמעברים את השנה כל אדר שהיו אומרים עד הפורים

### Part 12
דאי להאי גיסא קא שרי חמץ בפסח ואי להאי גיסא קא שרי חמץ בפסח

### Part 13
דבר זה הלכה זו הלכות אחד עשר דאיתמר עשירי רבי יוחנן אמר עשירי כתשיעי ורבי שמעון בן לקיש אמר עשירי כאחד עשר

### Part 14
רבי יוחנן אמר עשירי כתשיעי מה תשיעי בעי שימור אף עשירי בעי שימור

### Part 15
ריש לקיש אמר עשירי כאחד עשר מה אחד עשר לא בעי שימור אף עשירי לא בעי שימור

### Part 16
משפט זה הדין

>Credit : William Davidson Edition
>License : CC-BY-NC