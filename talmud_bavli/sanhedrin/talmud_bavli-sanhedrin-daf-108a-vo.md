
### Part 1
רשעים במשפט וחטאים בעדת צדיקים על כן לא יקומו רשעים במשפט זה דור המבול וחטאים בעדת צדיקים אלו אנשי סדום אמרו לו אינם עומדין בעדת צדיקים אבל עומדין בעדת רשעים

### Part 2
מרגלים אין להם חלק לעולם הבא שנאמר וימתו האנשים מוצאי דבת הארץ רעה במגפה לפני ה׳ וימתו בעולם הזה במגפה לעולם הבא

### Part 3
דור המדבר אין להם חלק לעולם הבא ואין עומדין בדין שנאמר במדבר הזה יתמו ושם ימתו דברי רבי עקיבא רבי אליעזר אומר עליהם הוא אומר אספו לי חסידי כרתי בריתי עלי זבח

### Part 4
עדת קרח אינה עתידה לעלות שנאמר ותכס עליהם הארץ בעולם הזה ויאבדו מתוך הקהל לעולם הבא דברי רבי עקיבא רבי אליעזר אומר עליהם הוא אומר ה׳ ממית ומחיה מוריד שאול ויעל

### Part 5
גמ׳ תנו רבנן דור המבול אין להם חלק לעולם הבא שנאמר ׳וימח את כל היקום אשר על פני האדמה׳ ׳וימח את כל היקום׳ בעולם הזה ׳וימחו מן הארץ׳ לעולם הבא דברי רבי עקיבא רבי יהודה בן בתירא אומר לא חיין ולא נדונין שנאמר ׳לא ידון רוחי באדם לעלם׳ לא דין ולא רוח דבר אחר ׳לא ידון רוחי׳ שלא תהא נשמתן חוזרת לנדנה

### Part 6
רבי מנחם ברבי יוסף אומר אפילו בשעה שהקדוש ברוך הוא מחזיר נשמות לפגרים מתים נשמתן קשה להם בגיהנם שנאמר ׳תהרו חשש תלדו קש רוחכם אש תאכלכם׳

### Part 7
תנו רבנן דור המבול לא נתגאו אלא בשביל טובה שהשפיע להם הקדוש ברוך הוא ומה כתיב בהם ׳בתיהם שלום מפחד ולא שבט אלוה עליהם׳ וכתיב ׳שורו עבר ולא יגעל תפלט פרתו ולא תשכל׳ וכתיב ׳ישלחו כצאן עויליהם וילדיהם ירקדון׳ וכתיב ׳ישאו בתף וכנור וישמחו לקול עוגב׳ וכתיב ׳יכלו ימיהם בטוב ושניהם בנעימים׳ וכתיב ׳וברגע שאול יחתו׳

### Part 8
והיא גרמה שאמרו לאל ׳סור ממנו ודעת דרכיך לא חפצנו מה שדי כי נעבדנו ומה נועיל כי נפגע בו׳ אמרו ׳כלום צריכין אנו לו אלא לטיפה של גשמים יש לנו נהרות ומעינות שאנו מסתפקין מהן׳ אמר הקדוש ברוך הוא ׳בטובה שהשפעתי להן בה מכעיסין אותי ובה אני דן אותם׳ שנאמר ׳ואני הנני מביא את המבול מים׳

### Part 9
רבי יוסי אמר דור המבול לא נתגאו אלא בשביל גלגל העין שדומה למים [שנאמר ׳ויקחו להם נשים מכל אשר בחרו׳] לפיכך דן אותן במים שדומה לגלגל העין שנאמר ׳נבקעו כל מעינות תהום רבה וארבות השמים נפתחו׳

### Part 10
אמר רבי יוחנן דור המבול ברבה קלקלו וברבה נידונו ברבה קלקלו שנאמר וירא ה׳ כי רבה רעת האדם וברבה נידונו שנאמר כל מעינות תהום רבה אמר רבי יוחנן שלשה נשתיירו מהם בלועה דגדר וחמי טבריא ועיניא רבתי דבירם

### Part 11
כי השחית כל בשר את דרכו על הארץ אמר רבי יוחנן מלמד שהרביעו בהמה על חיה וחיה על בהמה והכל על אדם ואדם על הכל אמר רבי אבא בר כהנא וכולם חזרו חוץ מתושלמי

### Part 12
ויאמר ה׳ לנח קץ כל בשר בא לפני אמר רבי יוחנן בא וראה כמה גדול כחה של חמס שהרי דור המבול עברו על הכל ולא נחתם עליהם גזר דינם עד שפשטו ידיהם בגזל שנאמר כי מלאה הארץ חמס מפניהם והנני משחיתם את הארץ וכתיב החמס קם למטה רשע לא מהם ולא מהמונם ולא מהמהם ולא נה בהם

### Part 13
אמר רבי אלעזר מלמד שזקף עצמו כמקל ועמד לפני הקדוש ברוך הוא ואמר לפניו רבונו של עולם לא מהם ולא מהמונם ולא מהמהם ולא נה בהם

### Part 14
(ואף על נח נחתם גזר דין שנאמר ולא נח בהם) תנא דבי רבי ישמעאל אף על נח נחתך גזר דין אלא שמצא חן בעיני ה׳ שנאמר ׳נחמתי כי עשיתם ונח מצא חן בעיני ה׳׳

### Part 15
וינחם ה׳ כי עשה את האדם בארץ כי אתא רב דימי אמר אמר הקדוש ברוך הוא יפה עשיתי שתקנתי להם קברות בארץ מאי משמע כתיב הכא וינחם ה׳ וכתיב התם וינחם אותם וידבר על לבם

### Part 16
ואיכא דאמרי לא יפה עשיתי שתקנתי להם קברות בארץ כתיב הכא וינחם וכתיב התם וינחם ה׳ על הרעה אשר דבר לעשות לעמו

### Part 17
אלה תולדות נח [נח איש צדיק תמים היה בדרתיו] אמר רבי יוחנן בדורותיו ולא בדורות אחרים וריש לקיש אמר בדורותיו כל שכן בדורות אחרים

### Part 18
אמר רבי חנינא משל דרבי יוחנן למה הדבר דומה לחבית של יין שהיתה מונחת במרתף של חומץ במקומה ריחה נודף שלא במקומה אין ריחה נודף אמר רבי אושעיא משל דריש לקיש למה הדבר דומה לצלוחית של פלייטון שהיתה מונחת במקום הטנופת במקומה ריחה נודף וכל שכן במקום הבוסם

### Part 19
וימח את כל היקום אשר על פני האדמה אם אדם חטא בהמה מה חטאה

### Part 20
תנא משום רבי יהושע בן קרחה משל לאדם שעשה חופה לבנו והתקין מכל מיני סעודה לימים מת בנו עמד (ובלבל) [ופזר] את חופתו אמר ׳כלום עשיתי אלא בשביל בני עכשיו שמת חופה למה לי׳ אף הקדוש ברוך הוא אמר ׳כלום בראתי בהמה וחיה אלא בשביל אדם עכשיו שאדם חוטא בהמה וחיה למה לי׳

### Part 21
מכל אשר בחרבה מתו ולא דגים שבים

### Part 22
דרש רבי יוסי דמן קסרי מאי דכתיב קל הוא על פני מים תקלל חלקתם בארץ מלמד שהיה נח הצדיק מוכיח בהם ואומר להם עשו תשובה ואם לאו הקדוש ברוך הוא מביא עליכם את המבול ומקפה נבלתכם על המים כזיקין שנאמר ׳קל הוא על פני מים׳ ולא עוד אלא שלוקחין מהם קללה לכל באי עולם שנאמר תקלל חלקתם בארץ

### Part 23
לא יפנה דרך כרמים מלמד שהיו מפנים דרך כרמים אמרו לו ומי מעכב אמר להם פרידה אחת יש לי להוציא מכם

>Credit : William Davidson Edition
>License : CC-BY-NC