
### Part 1
רבי חנניה בן גמלא אומר אף על הדם מן החי רבי חידקא אומר אף על הסירוס רבי שמעון אומר אף על הכישוף

### Part 2
רבי יוסי אומר כל האמור בפרשת כישוף בן נח מוזהר עליו ׳לא ימצא בך מעביר בנו ובתו באש קסם קסמים מעונן ומנחש ומכשף וחבר חבר ושאל אוב וידעני ודרש אל המתים וגו׳ ובגלל התועבת האלה ה׳ אלהיך מוריש אותם מפניך׳ ולא ענש אלא אם כן הזהיר

### Part 3
רבי אלעזר אומר אף על הכלאים מותרין בני נח ללבוש כלאים ולזרוע כלאים ואין אסורין אלא בהרבעת בהמה ובהרכבת האילן

### Part 4
מנהני מילי אמר רבי יוחנן דאמר קרא ויצו ה׳ אלהים על האדם לאמר מכל עץ הגן אכל תאכל

### Part 5
ויצו אלו הדינין וכן הוא אומר כי ידעתיו למען אשר יצוה את בניו וגו׳

### Part 6
ה׳ זו ברכת השם וכן הוא אומר ונקב שם ה׳ מות יומת אלהים זו עבודה זרה וכן הוא אומר לא יהיה לך אלהים אחרים על האדם זו שפיכות דמים וכן הוא אומר שפך דם האדם וגו׳

### Part 7
לאמר זו גילוי עריות וכן הוא אומר לאמר הן ישלח איש את אשתו והלכה מאתו והיתה לאיש אחר מכל עץ הגן ולא גזל אכל תאכל ולא אבר מן החי

### Part 8
כי אתא רבי יצחק תני איפכא ׳ויצו׳ זו עבודה זרה ׳אלהים׳ זו דינין

### Part 9
בשלמא אלהים זו דינין דכתיב ונקרב בעל הבית אל האלהים אלא ויצו זו עבודה זרה מאי משמע

### Part 10
רב חסדא ורב יצחק בר אבדימי חד אמר סרו מהר מן הדרך אשר צויתם עשו להם וגו׳ וחד אמר עשוק אפרים רצוץ משפט כי הואיל הלך אחרי צו

### Part 11
מאי בינייהו איכא בינייהו נכרי שעשה עבודה זרה ולא השתחוה לה למאן דאמר עשו משעת עשייה מחייב למאן דאמר כי הואיל הלך עד דאזיל בתרה ופלח לה

### Part 12
אמר רבא ומי איכא למאן דאמר נכרי שעשאה עבודה זרה ולא השתחוה לה חייב והתניא בעבודה זרה דברים שבית דין של ישראל ממיתין עליהן בן נח מוזהר עליהן אין בית דין של ישראל ממיתין עליהן אין בן נח מוזהר עליהן למעוטי מאי לאו למעוטי נכרי שעשה עבודה זרה ולא השתחוה לה

### Part 13
אמר רב פפא לא למעוטי גיפוף ונישוק

### Part 14
גיפוף ונישוק דמאי אילימא כדרכה בר קטלא הוא אלא למעוטי שלא כדרכה

### Part 15
דינין בני נח איפקוד והתניא עשר מצות נצטוו ישראל במרה שבע שקיבלו עליהן בני נח והוסיפו עליהן דינין ושבת וכיבוד אב ואם

### Part 16
דינין דכתיב שם שם לו חק ומשפט שבת וכיבוד אב ואם דכתיב כאשר צוך ה׳ אלהיך ואמר רב יהודה כאשר צוך במרה

### Part 17
אמר רב נחמן אמר רבה בר אבוה לא נצרכה אלא לעדה ועדים והתראה

### Part 18
אי הכי מאי והוסיפו עליהן דינין

### Part 19
אלא אמר רבא לא נצרכה אלא לדיני קנסות אכתי והוסיפו בדינין מיבעי ליה

### Part 20
אלא אמר רב אחא בר יעקב לא נצרכה אלא להושיב בית דין בכל פלך ופלך ובכל עיר ועיר והא בני נח לא איפקוד והתניא כשם שנצטוו ישראל להושיב בתי דינין בכל פלך ופלך ובכל עיר ועיר כך נצטוו בני נח להושיב בתי דינין בכל פלך ופלך ובכל עיר ועיר

### Part 21
אלא אמר רבא האי תנא תנא דבי מנשה הוא דמפיק דך ועייל סך

### Part 22
דתנא דבי מנשה שבע מצות נצטוו בני נח עבודה זרה וגילוי עריות ושפיכות דמים גזל ואבר מן החי סירוס וכלאים

### Part 23
רבי יהודה אומר אדם הראשון לא נצטווה אלא על עבודה זרה בלבד שנאמר ׳ויצו ה׳ אלהים על האדם׳ רבי יהודה בן בתירה אומר אף על ברכת השם ויש אומרים אף על הדינים

### Part 24
כמאן אזלא הא דאמר רב יהודה אמר רב אלהים אני לא תקללוני אלהים אני לא תמירוני אלהים אני יהא מוראי עליכם כמאן כיש אומרים

### Part 25
תנא דבי מנשה אי דריש ויצו אפילו הנך נמי אי לא דריש ויצו הני מנא ליה

### Part 26
לעולם לא דריש ויצו הני כל חדא וחדא באפי נפשיה כתיבא עבודה זרה וגילוי עריות

>Credit : William Davidson Edition
>License : CC-BY-NC