
### Part 1
בכורות נאות והושיב בו שני שומרים אחד חיגר ואחד סומא אמר לו חיגר לסומא ׳בכורות נאות אני רואה בפרדס בא והרכיבני ונביאם לאכלם׳ רכב חיגר על גבי סומא והביאום ואכלום

### Part 2
לימים בא בעל פרדס אמר להן ׳בכורות נאות היכן הן׳ אמר לו חיגר ׳כלום יש לי רגלים להלך בהן׳ אמר לו סומא ׳כלום יש לי עינים לראות׳ מה עשה הרכיב חיגר על גבי סומא ודן אותם כאחד

### Part 3
אף הקדוש ברוך הוא מביא נשמה וזורקה בגוף ודן אותם כאחד שנאמר ׳יקרא אל השמים מעל ואל הארץ לדין עמו׳ ׳יקרא אל השמים מעל׳ זו נשמה ׳ואל הארץ לדין עמו׳ זה הגוף

### Part 4
אמר ליה אנטונינוס לרבי מפני מה חמה יוצאה במזרח ושוקעת במערב אמר ליה אי הוה איפכא נמי הכי הוה אמרת לי אמר ליה הכי קאמינא לך מפני מה שוקעת במערב

### Part 5
אמר ליה כדי ליתן שלום לקונה שנאמר ׳וצבא השמים לך משתחוים׳ אמר ליה ותיתי עד פלגא דרקיע ותתן שלמא ותיעול משום פועלים ומשום עוברי דרכים

### Part 6
ואמר לו אנטונינוס לרבי נשמה מאימתי ניתנה באדם משעת פקידה או משעת יצירה אמר לו משעת יצירה אמר לו אפשר חתיכה של בשר עומדת שלשה ימים בלא מלח ואינה מסרחת אלא משעת פקידה אמר רבי דבר זה למדני אנטונינוס ומקרא מסייעו שנאמר ופקדתך שמרה רוחי׳

### Part 7
ואמר לו אנטונינוס לרבי מאימתי יצר הרע שולט באדם משעת יצירה או משעת יציאה אמר לו משעת יצירה אמר לו אם כן בועט במעי אמו ויוצא אלא משעת יציאה אמר רבי דבר זה למדני אנטונינוס ומקרא מסייעו שנאמר ׳לפתח חטאת רבץ׳

### Part 8
ריש לקיש רמי כתיב בם עור ופסח הרה וילדת יחדיו וכתיב אז ידלג כאיל פסח ותרן לשון אלם כי נבקעו במדבר מים ונחלים בערבה הא כיצד עומדין במומן ומתרפאין

### Part 9
עולא רמי כתיב בלע המות לנצח ומחה ה׳ דמעה מעל כל פנים וכתיב כי הנער בן מאה שנה ימות לא יהיה משם עוד עול ימים לא קשיא כאן בישראל כאן בנכרים ונכרים מאי בעו התם הנך דכתיב בהו ועמדו זרים ורעו צאנכם ובני נכר אכריכם וכרמיכם

### Part 10
רב חסדא רמי כתיב וחפרה הלבנה ובושה החמה כי מלך ה׳ צבאות וכתיב והיה אור הלבנה כאור החמה ואור החמה יהיה שבעתים כאור שבעת הימים לא קשיא כאן לימות המשיח כאן לעולם הבא

### Part 11
ולשמואל דאמר אין בין העולם הזה לימות המשיח אלא שיעבוד גליות בלבד לא קשיא כאן במחנה צדיקים כאן במחנה שכינה

### Part 12
רבא רמי כתיב אני אמית ואחיה וכתיב מחצתי ואני ארפא אמר הקדוש ברוך הוא מה שאני ממית אני מחיה והדר מה שמחצתי ואני ארפא

### Part 13
תנו רבנן ׳אני אמית ואחיה׳ יכול שתהא מיתה באחד וחיים באחד כדרך שהעולם נוהג תלמוד לומר ׳מחצתי ואני ארפא׳ מה מחיצה ורפואה באחד אף מיתה וחיים באחד מיכן תשובה לאומרין אין תחיית המתים מן התורה

### Part 14
תניא אמר רבי מאיר מניין לתחיית המתים מן התורה שנאמר ׳אז ישיר משה ובני ישראל את השירה הזאת לה׳ ׳שר׳ לא נאמר אלא ׳ישיר׳ מכאן לתחיית המתים מן התורה כיוצא בדבר אתה אומר ׳אז יבנה יהושע מזבח לה׳׳ ׳בנה׳ לא נאמר אלא ׳יבנה׳ מכאן לתחיית המתים מן התורה

### Part 15
אלא מעתה אז יבנה שלמה במה לכמוש שקץ מואב הכי נמי דיבנה אלא מעלה עליו הכתוב כאילו בנה

### Part 16
אמר רבי יהושע בן לוי מניין לתחיית המתים מן התורה שנאמר אשרי יושבי ביתך עוד יהללוך סלה היללוך לא נאמר אלא יהללוך מכאן לתחיית המתים מן התורה ואמר רבי יהושע בן לוי כל האומר שירה בעולם הזה זוכה ואומרה לעולם הבא שנאמר אשרי יושבי ביתך עוד יהללוך סלה

### Part 17
אמר רבי חייא בר אבא אמר רבי יוחנן מניין לתחיית המתים מן התורה שנאמר קול צפיך נשאו קול יחדו ירננו וגו׳ ריננו לא נאמר אלא ירננו מכאן לתחיית המתים מן התורה ואמר רבי חייא בר אבא אמר רבי יוחנן עתידין כל הנביאים כולן אומרים שירה בקול אחד שנאמר קול צפיך נשאו קול יחדו ירננו

### Part 18
אמר רב יהודה אמר רב כל המונע הלכה מפי תלמיד כאילו גוזלו מנחלת אבותיו שנאמר תורה צוה לנו משה מורשה קהלת יעקב מורשה היא לכל ישראל מששת ימי בראשית אמר רב חנא בר ביזנא אמר רבי שמעון חסידא כל המונע הלכה מפי תלמיד אפילו עוברין שבמעי אמו מקללין אותו שנאמר מנע בר

>Credit : William Davidson Edition
>License : CC-BY-NC