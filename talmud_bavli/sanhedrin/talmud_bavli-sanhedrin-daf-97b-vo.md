
### Part 1
ובעונותינו שרבו יצאו מהם מה שיצאו

### Part 2
אמר ליה אליהו לרב יהודה אחוה דרב סלא חסידא אין העולם פחות משמונים וחמשה יובלות וביובל האחרון בן דוד בא אמר ליה בתחילתו או בסופו אמר ליה איני יודע כלה או אינו כלה אמר ליה איני יודע רב אשי אמר הכי אמר ליה עד הכא לא תיסתכי ליה מכאן ואילך איסתכי ליה

### Part 3
שלח ליה רב חנן בר תחליפא לרב יוסף מצאתי אדם אחד ובידו מגילה אחת כתובה אשורית ולשון קדש אמרתי לו ׳זו מניין לך׳ אמר לי ׳לחיילות של רומי נשכרתי ובין גינזי רומי מצאתיה׳ וכתוב בה ׳לאחר ארבעת אלפים ומאתים ותשעים ואחד שנה לבריאתו של עולם העולם יתום׳ מהן מלחמות תנינים מהן מלחמות גוג ומגוג ושאר ימות המשיח ואין הקדוש ברוך הוא מחדש את עולמו אלא לאחר שבעת אלפים שנה רב אחא בריה דרבא אמר לאחר חמשת אלפים שנה איתמר

### Part 4
תניא רבי נתן אומר מקרא זה נוקב ויורד עד תהום ׳כי עוד חזון למועד ויפח לקץ ולא יכזב אם יתמהמה חכה לו כי בא יבא לא יאחר׳

### Part 5
לא כרבותינו שהיו דורשין ׳עד עדן עדנין ופלג עדן׳

### Part 6
ולא כרבי שמלאי שהיה דורש ׳האכלתם לחם דמעה ותשקמו בדמעות שליש׳

### Part 7
ולא כרבי עקיבא שהיה דורש ׳עוד אחת מעט היא ואני מרעיש את השמים ואת הארץ׳

### Part 8
אלא מלכות ראשון שבעים שנה מלכות שניה חמשים ושתים ומלכות בן כוזיבא שתי שנים ומחצה

### Part 9
מאי ויפח לקץ ולא יכזב אמר רבי שמואל בר נחמני אמר רבי יונתן תיפח עצמן של מחשבי קיצין שהיו אומרים כיון שהגיע את הקץ ולא בא שוב אינו בא אלא חכה לו שנאמר אם יתמהמה חכה לו שמא תאמר אנו מחכין והוא אינו מחכה תלמוד לומר ולכן יחכה ה׳ לחננכם ולכן ירום לרחמכם

### Part 10
וכי מאחר שאנו מחכים והוא מחכה מי מעכב מדת הדין מעכבת וכי מאחר שמדת הדין מעכבת אנו למה מחכין לקבל שכר שנאמר אשרי כל חוכי לו

### Part 11
אמר אביי לא פחות עלמא מתלתין ושיתא צדיקי דמקבלי אפי שכינה בכל דרא שנאמר אשרי כל חוכי לו לו בגימטריא תלתין ושיתא הוו איני והאמר רבא דרא דקמי קודשא בריך הוא תמני סרי אלפי [פרסא] הואי שנאמר סביב שמנה עשר אלף לא קשיא הא דמסתכלי באיספקלריא המאירה הא דמסתכלי באיספקלריא שאינה מאירה

### Part 12
ומי נפישי כולי האי והאמר חזקיה אמר רבי ירמיה משום רבי שמעון בן יוחי ראיתי בני עלייה והן מועטין אם אלף הם אני ובני מהם אם מאה הם אני ובני מהם אם שנים הם אני ובני הם

### Part 13
לא קשיא הא דעיילי בבר הא דעיילי בלא בר

### Part 14
אמר רב כלו כל הקיצין ואין הדבר תלוי אלא בתשובה ומעשים טובים ושמואל אמר דיו לאבל שיעמוד באבלו כתנאי רבי אליעזר אומר אם ישראל עושין תשובה נגאלין ואם לאו אין נגאלין אמר ליה רבי יהושע אם אין עושין תשובה אין נגאלין אלא הקדוש ברוך הוא מעמיד להן מלך שגזרותיו קשות כהמן וישראל עושין תשובה ומחזירן למוטב

### Part 15
תניא אידך רבי אליעזר אומר אם ישראל עושין תשובה נגאלין שנאמר ׳שובו בנים שובבים ארפא משובתיכם׳ אמר לו רבי יהושע והלא כבר נאמר ׳חנם נמכרתם ולא בכסף תגאלו׳ ׳חנם נמכרתם׳ בעבודה זרה ולא בכסף תגאלו׳ לא בתשובה ומעשים טובים

### Part 16
אמר לו רבי אליעזר לרבי יהושע והלא כבר נאמר ׳שובו אלי ואשובה אליכם׳ אמר ליה רבי יהושע והלא כבר נאמר ׳כי אנכי בעלתי בכם ולקחתי אתכם אחד מעיר ושנים ממשפחה והבאתי אתכם ציון׳

### Part 17
אמר לו רבי אליעזר והלא כבר נאמר ׳בשובה ונחת תושעון׳ אמר לו רבי יהושע לרבי אליעזר והלא כבר נאמר כה אמר ה׳ גאל ישראל קדושו לבזה נפש למתעב גוי לעבד משלים

>Credit : William Davidson Edition
>License : CC-BY-NC