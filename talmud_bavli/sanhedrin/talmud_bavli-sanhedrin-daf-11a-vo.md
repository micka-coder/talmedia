
### Part 1
במזומנין לה מעשה ברבן גמליאל שאמר ׳השכימו לי שבעה לעלייה׳ השכים ומצא שמונה אמר ׳מי הוא שעלה שלא ברשות ירד׳

### Part 2
עמד שמואל הקטן ואמר ׳אני הוא שעליתי שלא ברשות ולא לעבר השנה עליתי אלא ללמוד הלכה למעשה הוצרכתי׳ אמר לו ׳שב בני שב ראויות כל השנים כולן להתעבר על ידך׳ אלא אמרו חכמים ׳אין מעברין את השנה אלא במזומנין לה׳ ולא שמואל הקטן הוה אלא איניש אחרינא ומחמת כיסופא הוא דעבד

### Part 3
כי הא דיתיב רבי וקא דריש והריח ריח שום אמר מי שאכל שום יצא עמד רבי חייא ויצא עמדו כולן ויצאו בשחר מצאו רבי שמעון ברבי לרבי חייא אמר ליה אתה הוא שציערת לאבא אמר לו לא תהא כזאת בישראל

### Part 4
ורבי חייא מהיכא גמיר לה מרבי מאיר דתניא מעשה באשה אחת שבאתה לבית מדרשו של רבי מאיר אמרה לו ׳רבי אחד מכם קדשני בביאה׳ עמד רבי מאיר וכתב לה גט כריתות ונתן לה עמדו כתבו כולם ונתנו לה

### Part 5
ורבי מאיר מהיכא גמיר לה משמואל הקטן ושמואל הקטן מהיכא גמיר לה משכניה בן יחיאל דכתיב ויען שכניה בן יחיאל מבני עילם ויאמר לעזרא אנחנו מעלנו באלהינו ונשב נשים נכריות מעמי הארץ ועתה יש מקוה לישראל על זאת

### Part 6
ושכניה בן יחיאל מהיכא גמר לה מיהושע דכתיב ויאמר ה׳ אל יהושע קם לך למה זה אתה נפל על פניך חטא ישראל אמר לפניו רבונו של עולם מי חטא אמר לו וכי דילטור אני לך הטל גורלות ואיבעית אימא ממשה דכתיב עד אנה מאנתם

### Part 7
תנו רבנן משמתו נביאים האחרונים חגי זכריה ומלאכי נסתלקה רוח הקודש מישראל ואף על פי כן היו משתמשין בבת קול פעם אחת היו מסובין בעליית בית גוריה ביריחו ונתנה עליהם בת קול מן השמים ׳יש כאן אחד שראוי שתשרה עליו שכינה כמשה רבינו אלא שאין דורו זכאי לכך׳ נתנו חכמים את עיניהם בהלל הזקן וכשמת אמרו עליו ׳הי חסיד הי עניו תלמידו של עזרא׳

### Part 8
שוב פעם אחת היו מסובין בעליה ביבנה ונתנה עליהם בת קול מן השמים ׳יש כאן אחד שראוי שתשרה עליו שכינה אלא שאין דורו זכאי לכך׳ נתנו חכמים את עיניהם בשמואל הקטן וכשמת אמרו עליו ׳הי חסיד הי עניו תלמידו של הלל׳ אף הוא אמר בשעת מיתתו שמעון וישמעאל לחרבא וחברוהי לקטלא ושאר עמא לביזא ועקן סגיאן עתידן למיתי על עלמא

### Part 9
ועל יהודה בן בבא בקשו לומר כן אלא שנטרפה שעה שאין מספידין על הרוגי מלכות

### Part 10
תנו רבנן אין מעברין את השנה אלא אם כן ירצה נשיא ומעשה ברבן גמליאל שהלך ליטול רשות אצל הגמון אחד שבסוריא ושהה לבוא ועיברו את השנה על מנת שירצה רבן גמליאל וכשבא רבן גמליאל ואמר ׳רוצה אני׳ נמצאת שנה מעוברת

### Part 11
תנו רבנן אין מעברין את השנה אלא אם כן היתה צריכה מפני הדרכים ומפני הגשרים ומפני תנורי פסחים ומפני גליות ישראל שנעקרו ממקומן ועדיין לא הגיעו אבל לא מפני השלג ולא מפני הצינה ולא מפני גליות ישראל שלא עקרו ממקומן

### Part 12
תנו רבנן אין מעברין את השנה לא מפני הגדיים ולא מפני הטלאים ולא מפני הגוזלות שלא פירחו אבל עושין אותן סעד לשנה כיצד רבי ינאי אומר משום רבן שמעון בן גמליאל ׳מהודעין אנחנא לכון דגוזלייא רכיכין ואימריא דערקין וזימנא דאביבא לא מטא ושפרת מילתא באנפאי ואוסיפית על שתא דא תלתין יומין׳

### Part 13
מיתיבי כמה עיבור השנה שלשים יום רבן שמעון בן גמליאל אומר חדש אמר רב פפא רצו חדש רצו שלשים יום

### Part 14
תא חזי מאי איכא בין

>Credit : William Davidson Edition
>License : CC-BY-NC