
### Part 1
אמר לו אחד מהם לחבירו ׳גמל שמהלכת לפנינו סומא באחת מעיניה וטעונה שתי נודות אחת של יין ואחת של שמן ושני בני אדם המנהיגים אותה אחד ישראל ואחד נכרי׳ אמר להן [שבאי] ׳עם קשה עורף מאין אתם יודעין׳

### Part 2
אמרו לו ׳גמל מעשבים שלפניה מצד שרואה אוכלת מצד שאינה רואה אינה אוכלת וטעונה שתי נודות אחת של יין ואחת של שמן של יין מטפטף ושוקע ושל שמן מטפטף וצף ושני בני אדם המנהיגים אותה אחד נכרי ואחד ישראל נכרי נפנה לדרך וישראל נפנה לצדדין׳

### Part 3
רדף אחריהם ומצא כדבריהם בא ונשקן על ראשן והביאן לביתן ועשה להן סעודה גדולה והיה מרקד לפניהם ואמר ׳ברוך שבחר בזרעו של אברהם ונתן להם מחכמתו ובכל מקום שהן הולכין נעשין שרים לאדוניהם׳ ופטרן [והלכו] לבתיהם לשלום

### Part 4
בכה תבכה בלילה שתי בכיות הללו למה אמר רבה אמר רבי יוחנן אחד על מקדש ראשון ואחד על מקדש שני בלילה על עסקי לילה שנאמר ותשא כל העדה ויתנו את קולם ויבכו העם בלילה ההוא

### Part 5
אמר רבה אמר רבי יוחנן אותו היום ליל תשעה באב היה אמר להן הקדוש ברוך הוא לישראל אתם בכיתם בכיה של חנם ואני אקבע לכם בכיה לדורות

### Part 6
דבר אחר בלילה שכל הבוכה בלילה קולו נשמע דבר אחר בלילה שכל הבוכה בלילה כוכבים ומזלות בוכין עמו דבר אחר בלילה שכל הבוכה בלילה השומע קולו בוכה כנגדו מעשה באשה אחת שכנתו של רבן גמליאל שמת בנה והיתה בוכה עליו בלילה שמע רבן גמליאל קולה ובכה כנגדה עד שנשרו ריסי עיניו למחר הכירו בו תלמידיו והוציאוה משכונתו

### Part 7
ודמעתה על לחיה אמר רבא אמר רבי יוחנן כאשה שבוכה על בעל נעוריה שנאמר אלי כבתולה חגרת שק על בעל נעוריה היו צריה לראש אמר רבא אמר רבי יוחנן כל המיצר לישראל נעשה ראש שנאמר כי לא מועף לאשר מוצק לה כעת הראשון הקל ארצה זבלון וארצה נפתלי והאחרון הכביד דרך הים עבר הירדן גליל הגוים אמר רבא אמר רבי יוחנן כל המציק לישראל אינו עיף

### Part 8
לא אליכם כל עברי דרך אמר רבא אמר רבי יוחנן מכאן לקובלנא מן התורה כל עברי דרך אמר רב עמרם אמר רב עשאוני כעוברי על דת דאילו בסדום כתיב וה׳ המטיר על סדם ואילו בירושלים כתיב ממרום שלח אש בעצמתי וירדנה וגו׳ וכתיב ויגדל עון בת עמי מחטאת סדם

### Part 9
וכי משוא פנים יש בדבר אמר רבא אמר רבי יוחנן מדה יתירה היתה בירושלים שלא היתה בסדום דאילו בסדום כתיב הנה זה היה עון סדם אחותך גאון שבעת לחם ויד עני ואביון לא החזיקה וגו׳ ואילו בירושלים כתיב ידי נשים רחמניות בשלו ילדיהן

### Part 10
סלה כל אבירי ה׳ בקרבי כאדם שאומר לחברו נפסלה מטבע זו

### Part 11
פצו עליך פיהם אמר רבא אמר רבי יוחנן בשביל מה הקדים פא לעין בשביל מרגלים שאמרו בפיהם מה שלא ראו בעיניהם

### Part 12
אכלי עמי אכלו לחם ה׳ לא קראו אמר רבא אמר רבי יוחנן כל האוכל מלחמן של ישראל טועם טעם לחם ושאינו אוכל מלחמן של ישראל אינו טועם טעם לחם ה׳ לא קראו רב אמר אלו הדיינין ושמואל אמר אלו מלמדי תינוקות

### Part 13
מי מנאן אמר רב אשי אנשי כנסת הגדולה מנאום אמר רב יהודה אמר רב בקשו עוד למנות אחד באה דמות דיוקנו של אביו ונשטחה לפניהם ולא השגיחו עליה באה אש מן השמים ולחכה אש בספסליהם ולא השגיחו עליה

### Part 14
יצאה בת קול ואמרה להם חזית איש מהיר במלאכתו לפני מלכים יתיצב בל יתיצב לפני חשכים מי שהקדים ביתי לביתו ולא עוד אלא שביתי בנה בשבע שנים וביתו בנה בשלש עשרה שנה לפני מלכים יתיצב [בל יתיצב] לפני חשכים ולא השגיח עליה יצאה בת קול ואמרה המעמך ישלמנה כי מאסת כי אתה תבחר ולא אני וגו׳

### Part 15
דורשי רשומות היו אומרים כולן באין לעולם הבא שנאמר לי גלעד ולי מנשה ואפרים מעוז ראשי יהודה מחקקי מואב סיר רחצי על אדום אשליך נעלי עלי פלשת התרועעי לי גלעד (ולי מנשה) זה אחאב שנפל ברמות גלעד מנשה כמשמעו אפרים מעוז ראשי זה ירבעם דקאתי מאפרים יהודה מחקקי זה אחיתופל

>Credit : William Davidson Edition
>License : CC-BY-NC