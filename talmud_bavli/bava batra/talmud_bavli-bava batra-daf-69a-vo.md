
### Part 1
גמ׳ מאי אבנים שהן לצרכה הכא תרגימו אבני דאכפא עולא אמר אבנים הסדורות לגדר והא תני רבי חייא אבנים צבורות לגדר תני סדורות

### Part 2
הכא תרגימו אבני דאכפא לרבי מאיר דמתקנן אף על גב דלא מחתן לרבנן הוא דמחתן

### Part 3
ולעולא דאמר אבנים הסדורות לגדר לרבי מאיר דמתקנן אף על גב דלא סדרן לרבנן הוא דסדרן

### Part 4
ואת הקנים שבכרם שהן לצרכו קנים מאי עבידתייהו אמרי דבי רבי ינאי קנים המחולקין שמעמידים תחת הגפנים לרבי מאיר דמשפיין אף על גב דלא מוקמן לרבנן הוא דמוקמן

### Part 5
ואת התבואה המחוברת לקרקע וכו׳ ואף על גב דמטאי למיחצד ואת חיצת הקנים שפחותה מבית רובע ואף על גב דאלימי

### Part 6
ואת השומירה שאינה עשויה בטיט אף על גב דלא קביעא בארעא ואת החרוב שאינו מורכב ואת בתולת השקמה אף על גב דאלימי

### Part 7
אבל לא מכר את האבנים שאינן לצרכה לרבי מאיר דלא מתקנן לרבנן דלא מחתן

### Part 8
ולעולא דאמר אבנים הסדורות לגדר לרבי מאיר דלא מתקנן לרבנן דלא סדרן

### Part 9
ולא את הקנים שבכרם שאינן לצרכו לרבי מאיר דלא משפיין לרבנן דלא מוקמן ולא את התבואה התלושה מן הקרקע ואף על גב דצריכא לארעא

### Part 10
ולא את חיצת הקנים שהיא בית רובע ואף על גב דקטיני אמר רבי חייא בר אבא אמר רבי יוחנן לא חיצת הקנים בלבד אלא אפילו ערוגה קטנה של בשמים ויש לה שם בפני עצמה אינה נמכרת עמה אמר רב פפא והוא דקרו לה וורדא דפלניא

### Part 11
ולא השומירה העשויה בטיט ואף על גב דמחברא בארעא ולא את חרוב המורכב ולא סדן השקמה ואף על גב דקטיני

### Part 12
בעי רבי אלעזר מלבנות של פתחים מהו היכא דמחברי בטינא לא תיבעי לך דהא מחבר כי תיבעי לך דנקיטי בסיכי מאי תיקו

### Part 13
בעי רבי זירא מלבנות של חלונות מהו מי אמרינן לנוי בעלמא הוא דעבידי או דלמא כיון דמחברי מחברי תיקו

### Part 14
בעי רבי ירמיה מלבנות של כרעי המטה מהו כל היכא דמטלטלי בהדה לא תיבעי לך דהא מטלטלי כי תיבעי לך היכא דלא מטלטלי מאי תיקו

### Part 15
ולא את חרוב המורכב ולא סדן השקמה וכו׳

>Credit : William Davidson Edition
>License : CC-BY-NC