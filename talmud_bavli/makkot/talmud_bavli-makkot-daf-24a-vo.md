
### Part 1
שית מאה וחד סרי הוי אנכי ולא יהיה לך מפי הגבורה שמענום

### Part 2
(סימן דמשמק סק)

### Part 3
בא דוד והעמידן על אחת עשרה דכתיב מזמור לדוד [ה׳] מי יגור באהלך מי ישכן בהר קדשך הולך תמים ופועל צדק ודבר אמת בלבבו לא רגל על לשנו לא עשה לרעהו רעה וחרפה לא נשא על קרבו נבזה בעיניו נמאס ואת יראי ה׳ יכבד נשבע להרע ולא ימר כספו לא נתן בנשך ושחד על נקי לא לקח עשה אלה לא ימוט לעולם

### Part 4
הולך תמים זה אברהם דכתיב התהלך לפני והיה תמים

### Part 5
פועל צדק כגון אבא חלקיהו

### Part 6
ודובר אמת בלבבו כגון רב ספרא

### Part 7
לא רגל על לשנו זה יעקב אבינו דכתיב אולי ימשני אבי והייתי בעיניו כמתעתע

### Part 8
לא עשה לרעהו רעה שלא ירד לאומנות חבירו

### Part 9
וחרפה לא נשא על קרבו זה המקרב את קרוביו

### Part 10
נבזה בעיניו נמאס זה חזקיהו המלך שגירר עצמות אביו במטה של חבלים

### Part 11
ואת יראי ה׳ יכבד זה יהושפט מלך יהודה שבשעה שהיה רואה תלמיד חכם היה עומד מכסאו ומחבקו ומנשקו וקורא לו אבי אבי רבי רבי מרי מרי

### Part 12
נשבע להרע ולא ימר כרבי יוחנן דאמר רבי יוחנן אהא בתענית עד שאבא לביתי

### Part 13
כספו לא נתן בנשך אפילו ברבית גוי

### Part 14
ושחד על נקי לא לקח כגון רבי ישמעאל ברבי יוסי

### Part 15
כתיב עשה אלה לא ימוט לעולם כשהיה רבן גמליאל מגיע למקרא הזה היה בוכה אמר מאן דעביד להו לכולהו הוא דלא ימוט הא חדא מינייהו ימוט

### Part 16
אמרו ליה מי כתיב עשה כל אלה עשה אלה כתיב אפילו בחדא מינייהו דאי לא תימא הכי כתיב קרא אחרינא אל תטמאו בכל אלה התם נמי הנוגע בכל אלה הוא דמטמא בחדא מינייהו לא אלא לאו באחת מכל אלה הכא נמי באחת מכל אלו

### Part 17
בא ישעיהו והעמידן על שש דכתיב הלך צדקות ודבר מישרים מאס בבצע מעשקות נער כפיו מתמך בשחד אטם אזנו משמע דמים ועצם עיניו מראות ברע

### Part 18
הלך צדקות זה אברהם אבינו דכתיב כי ידעתיו למען אשר יצוה וגו׳

### Part 19
ודבר מישרים זה שאינו מקניט פני חבירו ברבים

### Part 20
מאס בבצע מעשקות כגון רבי ישמעאל בן אלישע

### Part 21
נער כפיו מתמך בשחד כגון רבי ישמעאל ברבי יוסי

### Part 22
אטם אזנו משמע דמים דלא שמע בזילותא דצורבא מרבנן ושתיק כגון רבי אלעזר ברבי שמעון

### Part 23
ועצם עיניו מראות ברע כרבי חייא בר אבא דאמר רבי חייא בר אבא זה שאינו מסתכל בנשים בשעה שעומדות על הכביסה

### Part 24
וכתיב הוא מרומים ישכון

### Part 25
בא מיכה והעמידן על שלש דכתיב הגיד לך אדם מה טוב ומה ה׳ דורש ממך כי אם עשות משפט ואהבת חסד והצנע לכת עם (ה׳) אלהיך

### Part 26
עשות משפט זה הדין אהבת חסד זה גמילות חסדים והצנע לכת זה הוצאת המת והכנסת כלה והלא דברים קל וחומר ומה דברים שאין דרכן לעשותן בצנעא אמרה תורה והצנע לכת דברים שדרכם לעשותם בצנעא על אחת כמה וכמה

### Part 27
חזר ישעיהו והעמידן על שתים שנאמר כה אמר ה׳ שמרו משפט ועשו צדקה בא עמוס והעמידן על אחת שנאמר כה אמר ה׳ לבית ישראל דרשוני וחיו מתקיף לה רב נחמן בר יצחק אימא דרשוני בכל התורה אלא בא חבקוק והעמידן על אחת שנאמר וצדיק באמונתו יחיה

### Part 28
אמר רבי יוסי בר חנינא ארבע גזירות גזר משה רבינו על ישראל באו ארבעה נביאים וביטלום משה אמר וישכן ישראל בטח בדד עין יעקב בא עמוס וביטלה [שנאמר] חדל נא מי יקום יעקב וכתיב נחם ה׳ על זאת

### Part 29
משה אמר ובגוים ההם לא תרגיע בא ירמיה ואמר הלוך להרגיעו ישראל

### Part 30
משה אמר פקד עון אבות על בנים בא יחזקאל וביטלה הנפש החטאת היא תמות

### Part 31
משה אמר ואבדתם בגוים בא ישעיהו ואמר והיה ביום ההוא יתקע בשופר גדול

### Part 32
אמר רב מסתפינא מהאי קרא ואבדתם בגוים מתקיף לה רב פפא דלמא כאבידה המתבקשת דכתיב תעיתי כשה אבד בקש עבדך אלא מסיפא [דקרא] ואכלה אתכם ארץ איביכם מתקיף לה מר זוטרא דלמא כאכילת קישואין ודילועין

### Part 33
וכבר היה רבן גמליאל ורבי אלעזר בן עזריה ורבי יהושע ורבי עקיבא מהלכין בדרך ושמעו קול המונה של רומי מפלטה [ברחוק] מאה ועשרים מיל והתחילו בוכין ורבי עקיבא משחק אמרו לו מפני מה אתה משחק אמר להם ואתם מפני מה אתם בוכים אמרו לו הללו גוים שמשתחוים לעצבים ומקטרים לעבודה זרה יושבין בטח והשקט ואנו בית הדום רגלי אלהינו שרוף

>Credit : William Davidson Edition
>License : CC-BY-NC