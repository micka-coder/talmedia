
### Part 1
ותמני לזיבה אתאי קמן בלילותא יהבינן לה תמני לנדה ושב לזיבה

### Part 2
זיבה תמני בעיא אלא אידי ואידי שב לנדה ותמני לזיבה 

### Part 3
בלילותא תמני לנדה בעי 

### Part 4
זיבה דפסיקא ליה דלא שנא כי אתיא קמן ביממא לא שנא כי אתיא קמן בליליא חשיב לה נדה דלא פסיקא ליה דכי אתיא קמן בלילותא בעי תמני ביממא לא קבעי תמני לא קחשיב לה

### Part 5
ואי סלקא דעתך ספורין לפנינו בעינן כל הני טבילות למה לי תספור שב והדר תטבול אלא לאו שמע מינה רבנן היא דאמרי לא בעינן ספורין לפנינו 

### Part 6
אמר ליה רב אחא בריה דרב יוסף לרב אשי לאו תרוצי קמתרצינן לה תריץ ואימא הכי ספרתי ואיני יודעת כמה ספרתי אם בימי נדה ספרתי ואם בימי זיבה ספרתי מטבילין אותה חמש עשרה טבילות

### Part 7
ספרתי ואיני יודעת כמה ספרתי חד יומא מיהא אי אפשר דלא ספרה חסרה לה טבילה 

### Part 8
אלא אימא איני יודעת אם ספרתי אם לא ספרתי

### Part 9
מתני׳ הזב והזבה והנדה והיולדת והמצורע שמתו מטמאין במשא עד שימוק הבשר גוי שמת טהור מלטמא

### Part 10
בית שמאי אומרים כל הנשים מתות נדות ובית הלל אומרים אין נדה אלא שמתה נדה

### Part 11
גמ׳ מאי במשא אילימא במשא ממש אטו כל מת מי לא מטמא במשא

### Part 12
אלא מאי במשא באבן מסמא 

### Part 13
דכתיב והתית אבן חדא ושמת על פם גבא

### Part 14
מאי טעמא אמר רב גזרה שמא יתעלפה

### Part 15
תנא משום רבי אליעזר אמרו עד שיבקע כריסו

### Part 16
גוי שמת [כו׳] תניא אמר רבי מפני מה אמרו גוי שמת טהור מלטמא במשא לפי שאין טומאתו מחיים מדברי תורה אלא מדברי סופרים

### Part 17
תנו רבנן שנים עשר דברים שאלו אנשי אלכסנדריא את רבי יהושע בן חיננא שלשה דברי חכמה שלשה דברי הגדה שלשה דברי בורות שלשה דברי דרך ארץ

### Part 18
שלשה דברי חכמה הזב והזבה והנדה והיולדת והמצורע שמתו עד מתי מטמאין במשא אמר להן עד שימוק הבשר

### Part 19
בת משולחת מה היא לכהן 

### Part 20
מי אמרינן קל וחומר ומה אלמנה לכהן גדול שאין איסורה שוה בכל בנה פגום זו שאיסורה שוה בכל אינו דין שבנה פגום או דילמא מה לאלמנה לכהן גדול שהיא עצמה מתחללת 

### Part 21
אמר להן

>Credit : William Davidson Edition
>License : CC-BY-NC