
### Part 1
מאי שנא מהא דתניא שתי נשים שנתעסקו בצפור אחד ואין בו אלא כסלע דם ונמצא כסלע על זו וכסלע על זו שתיהן טמאות שאני התם דאיכא סלע יתירה

### Part 2
תנו רבנן לבשה שלשה חלוקות הבדוקין לה אם יכולה לתלות תולה ואפילו בתחתון אין יכולה לתלות אינה תולה ואפילו בעליון

### Part 3
כיצד עברה בשוק של טבחים תולה אפילו בתחתון לא עברה בשוק של טבחים אף בעליון אינה תולה

### Part 4
מתני׳ ותולה בכל דבר שהיא יכולה לתלות שחטה בהמה חיה ועוף נתעסקה בכתמים או שישבה בצד העסוקין בהן הרגה מאכולת הרי זו תולה בה

### Part 5
עד כמה תולה רבי חנינא בן אנטיגנוס אומר עד כגריס של פול ואף על פי שלא הרגה ותולה בבנה או בבעלה אם יש בה מכה והיא יכולה להגלע ולהוציא דם הרי זו תולה

### Part 6
מעשה באשה אחת שבאת לפני רבי עקיבא אמרה לו ראיתי כתם אמר לה שמא מכה היתה ביך אמרה לו הן וחיתה אמר לה שמא יכולה להגלע ולהוציא דם אמרה לו הן וטהרה רבי עקיבא

### Part 7
ראה תלמידיו מסתכלין זה בזה אמר להם מה הדבר קשה בעיניכם שלא אמרו חכמים הדבר להחמיר אלא להקל שנאמר ואשה כי תהיה זבה דם יהיה זבה בבשרה דם ולא כתם

### Part 8
עד שהוא נתון תחת הכר ונמצא עליו דם עגול טהור משוך טמא דברי רבי אליעזר ברבי צדוק

### Part 9
גמ׳ תנינא להא דתנו רבנן מעשה ותלה רבי מאיר בקילור ורבי תלה בשרף שקמה

### Part 10
או שישבה ישבה אין לא ישבה לא

### Part 11
תנינא להא דתנו רבנן עברה בשוק של טבחים ספק ניתז עליה ספק לא ניתז עליה תולה ספק עברה ספק לא עברה טמאה

### Part 12
הרגה מאכולת הרגה אין לא הרגה לא מתניתין מני רבן שמעון בן גמליאל היא דתניא הרגה תולה לא הרגה אינה תולה דברי רבן שמעון בן גמליאל וחכמים אומרים בין כך ובין כך תולה

### Part 13
אמר רבן שמעון בן גמליאל לדברי אין קץ ולדברי חברי אין סוף

### Part 14
לדברי אין קץ שאין לך אשה שטהורה לבעלה שאין לך כל מטה ומטה שאין בה כמה טיפי דם מאכולת

### Part 15
לדברי חברי אין סוף שאין לך אשה שאינה טהורה לבעלה שאין לך כל סדין וסדין שאין בו כמה טיפי דם

### Part 16
אבל נראין דברי רבי חנינא בן אנטיגנוס מדברי ומדבריהם שהיה אומר עד כמה היא תולה עד כגריס של פול ולדבריו אנו מודים ולרבנן דאמרי תולה עד כמה אמר רב נחמן בר יצחק תולה בפשפש ועד כתורמוס

### Part 17
תנו רבנן פשפש זה ארכו כרחבו וטעמו כריחו ברית כרותה לו שכל המוללו מריח בו ארכו כרחבו לענין כתמים

### Part 18
טעמו כריחו לענין תרומה דתנן או שטעם טעם פשפש בפיו הרי זה יפלוט מנא ידע טעמו כריחו ואכתי מנא ידע ברית כרותה לו שכל המוללו מריח בו

### Part 19
אמר רב אשי עיר שיש בה חזירים אין חוששין לכתמים אמר רב נחמן בר יצחק והא דדוקרת כעיר שיש בה חזירים דמיא

### Part 20
עד כמה היא תולה וכו׳ אמר רב הונא כגריס אינה תולה פחות מכגריס תולה ורב חסדא אמר כגריס תולה יתר מכגריס אינה תולה

### Part 21
לימא בעד ועד בכלל קא מיפלגי דרב הונא סבר עד ולא עד בכלל ורב חסדא סבר עד ועד בכלל

### Part 22
אמר לך רב הונא איכא עד ועד בכלל ואיכא עד ולא עד בכלל והכא לחומרא והכא לחומרא

### Part 23
ורב חסדא אמר לך בעלמא אימא לך לחומרא אמרינן לקולא לא אמרינן והכא כדרבי אבהו דאמר רבי אבהו כל שעורי חכמים להחמיר חוץ מכגריס של כתמים להקל

### Part 24
איכא דאמרי לה להא שמעתא באפי נפשה רב הונא אמר כגריס כיתר מכגריס ורב חסדא אמר כגריס כפחות מכגריס וקמיפלגי בעד ועד דהכא כדאמרינן מיתיבי

>Credit : William Davidson Edition
>License : CC-BY-NC