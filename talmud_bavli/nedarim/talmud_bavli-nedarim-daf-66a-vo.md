
### Part 1
לומר שאין מקרעין שטר כתובה

### Part 2
מתני׳ פותחין בימים טובים ובשבתות בראשונה היו אומרים אותן הימים מותרין ושאר כל הימים אסורין עד שבא רבי עקיבא ולימד שהנדר שהותר מכללו הותר כולו 

### Part 3
כיצד אמר קונם שאיני נהנה לכולכם הותר אחד מהן הותרו כולן 

### Part 4
שאיני נהנה לזה ולזה הותר הראשון הותרו כולן הותר האחרון האחרון מותר וכולן אסורין הותר האמצעי הימנו ולמטה מותר הימנו ולמעלה אסור 

### Part 5
שאני נהנה לזה קרבן ולזה קרבן צריכין פתח לכל אחד ואחד 

### Part 6
קונם יין שאני טועם שהיין רע למעיים אמרו לו והלא המיושן יפה למעיים הותר במיושן ולא במיושן בלבד הותר אלא בכל היין קונם בצל שאיני טועם שהבצל רע ללב אמרו לו הלא הכופרי יפה ללב הותר בכופרי ולא בכופרי בלבד הותר אלא בכל הבצלים מעשה היה והתירו רבי מאיר בכל הבצלים

### Part 7
גמ׳ הותר האחרון האחרון מותר וכולן אסורין מאן תנא 

### Part 8
אמר רבא רבי שמעון היא דאמר עד שיאמר שבועה לכל אחד ואחד

### Part 9
קונם יין שאני טועם וכו׳ ותיפוק ליה דאין רע אמר רבי אבא ועוד יפה קתני

### Part 10
קונם בצל שאני טועם שהבצל וכו׳ ותיפוק ליה דאין רע אמר רבי אבא ועוד יפה קתני

### Part 11
מתני׳ פותחין לאדם בכבוד עצמו ובכבוד בניו אומרים לו אילו היית יודע שלמחר אומרין עליך כך היא ווסתו של פלוני מגרש את נשיו ועל בנותיך יהו אומרין בנות גרושות הן מה ראתה אמן של אלו להתגרש ואמר אילו הייתי יודע שכן לא הייתי נודר הרי זה מותר

### Part 12
קונם שאני נושא את פלונית כעורה והרי היא נאה שחורה והרי היא לבנה קצרה והרי היא ארוכה מותר בה לא מפני שהיא כעורה ונעשת נאה שחורה ונעשת לבנה קצרה ונעשת ארוכה אלא שהנדר טעות 

### Part 13
ומעשה באחד שנדר מבת אחותו הנייה והכניסוה לבית רבי ישמעאל וייפוה אמר לו רבי ישמעאל בני מזו נדרת אמר לו לאו והתירה רבי ישמעאל 

### Part 14
באותה שעה בכה רבי ישמעאל ואמר בנות ישראל נאות הן אלא שהעניות מנוולתן וכשמת רבי ישמעאל היו בנות ישראל נושאות קינה ואומרות בנות ישראל על רבי ישמעאל בכינה וכן הוא אומר בשאול בנות ישראל על שאול בכינה

### Part 15
גמ׳ מעשה לסתור חסורי מחסרא והכי קתני רבי ישמעאל אומר אפילו כעורה ונעשת נאה שחורה ונעשת לבנה קצרה ונעשת ארוכה מעשה באחד שנדר מבת אחותו והכניסוה לבית רבי ישמעאל וייפוה וכו׳

>Credit : William Davidson Edition
>License : CC-BY-NC