
### passuk 1
<b>זָכַר אֶת וַשְׁתִּי.</b> אֶת יָפְיָהּ וְנֶעֱצַב:

### passuk 2

### passuk 3
<b>וְיַפְקֵד הַמֶּלֶךְ פְּקִידִים.</b> לְפִי שֶׁכָּל פָּקִיד וּפָקִיד יְדוּעוֹת לוֹ נָשִׁים הַיָּפוֹת שֶׁבִּמְדִינָתוֹ:
<b>תַּמְרֻקֵיהֶן.</b> הֵן דְּבָרִים הַמְצַחְצְחִין כְּמוֹ "וּמֹרַק וְשֻׁטַּף." שֶׁמֶן עָרֵב וּמִינֵי סַמָּנִים וּבְשָׂמִים הַמְטַהֲרִין וּמְעַדְּנִין אֶת הַבָּשָׂר: 

### passuk 4

### passuk 5
<b>אִישׁ יְהוּדִי.</b> עַל שֶׁגָּלָה עִם גָּלוּת יְהוּדָה. כָּל אוֹתָן שֶׁגָּלוּ עִם מַלְכֵי יְהוּדָה הָיוּ קְרוּיִים "יְהוּדִים" בֵּין הַגּוֹיִם, וַאֲפִילוּ מִשֵּׁבֶט אַחֵר הֵם: 
<b>אִישׁ יְמִינִי.</b> מִבִּנְיָמִין הָיָה, כַּךְ פְּשׁוּטוֹ. וְרַבּוֹתֵינוּ דָרְשׁוּ מַה שֶׁדָּרְשׁוּ: 

### passuk 6

### passuk 7
<b>לוֹ לְבַת.</b> רַבּוֹתֵינוּ פֵּרְשׁוּ "לְבַיִת", לְאִשָּׁה: 

### passuk 8

### passuk 9
<b>וַיְבַהֵל אֶת תַּמְרוּקֶיהָ.</b> זָרִיז וּמְמַהֵר בְּשֶׁלָּהּ, מִשֶּׁל כֻּלָּן: 
<b>הָרְאֻיוֹת לָתֶת לָהּ.</b> לְשָׁרְתָהּ, וְכֵן עוֹשִׂין לְכֻלָּן. וְרַבּוֹתֵינוּ דָרְשׁוּ מַה שֶּׁדָּרְשׁוּ: 
<b>וַיְשַׁנֶּהָ.</b> שִׁנָּה אוֹתָהּ:

### passuk 10
<b>אֲשֶׁר לֹא תַגִּיד.</b> כְּדֵי שֶׁיֹּאמְרוּ שֶׁהִיא מִמִּשְׁפָּחָה בְזוּיָה וִישַׁלְּחוּהָ, שֶׁאִם יֵדְעוּ שֶׁהִיא מִמִּשְׁפַּחַת שָׁאוּל הַמֶּלֶךְ הָיוּ מַחֲזִיקִים בָּהּ: 

### passuk 11
<b>וּמַה יֵּעָשֶׂה בָּהּ.</b> זֶה אֶחָד מִשְּׁנֵי צַדִּיקִים שֶׁנִּתַּן לָהֶם רֶמֶז יְשׁוּעָה: דָּוִד וּמָרְדְּכַי. דָּוִד, שֶׁנֶּאֱמַר "גַּם אֶת הָאֲרִי גַּם אֶת הַדּוֹב הִכָּה עַבְדֶּךָ". אָמַר: "לֹא בָא לְיָדִי דָבָר זֶה אֶלָּא לִסְמֹךְ עָלָיו לְהִלָּחֵם עִם זֶה". וְכֵן מָרְדְּכַי אָמַר: "לֹא אֵרַע לְצַדֶּקֶת זוּ שֶׁתִּלָּקַח לְמִשְׁכַּב נָכְרִי אֶלָּא שֶׁעֲתִידָה לָקוּם לְהוֹשִׁיעַ לְיִשְׂרָאֵל". לְפִיכָךְ, הָיָה מְחַזֵּר לָדַעַת מַה יְּהֵא בְסוֹפָהּ: 

### passuk 12
<b>תּר.</b> זְמַן:

### passuk 13
<b>כָּל אֲשֶׁר תּאמַר.</b> כָּל שְׂחוֹק וּמִינֵי זֶמֶר:

### passuk 14
<b>אֶל בֵּית הַנָּשִׁים שֵׁנִי.</b> הַשֵּׁנִי:

### passuk 15

### passuk 16
<b>בַּחֹדֶשׁ הָעֲשִׂירִי.</b> עֵת צִנָּה שֶׁהַגּוּף נֶהֱנֶה מִן הַגּוּף. זִמֵּן הַקָּדוֹשׁ בָּרוּךְ הוּא אוֹתוֹ עֵת צִנָּה כְּדֵי לְחַבְּבָהּ עָלָיו:

### passuk 17
<b>מִכָּל הַנָּשִׁים.</b> הַבְּעוּלוֹת, שֶׁאַף נָשִׁים הַבְּעוּלוֹת קִבֵּץ: 

### passuk 18
<b>וַהֲנָחָה לַמְּדִינוֹת עָשָׂה.</b> לִכְבוֹדָהּ הֵנִיחַ לָהֶם מִן הַמַּס שֶׁעֲלֵיהֶם:
<b>וַיִּתֵּן מַשְׂאֵת.</b> שָׁלַח דּוֹרוֹנוֹת לָהֶם. וְהַכֹּל כְּדֵי לְפַתּוֹתָהּ אוּלַי תַּגִּיד מוֹלַדְתָּהּ. וְאַף עַל פִּי כֵן:

### passuk 19

### passuk 20
<b>אֵין אֶסְתֵּר מַגֶּדֶת מוֹלַדְתָּהּ.</b> לְפִי שֶׁמָּרְדְּכַי יוֹשֵׁב בְּשַׁעַר הַמֶּלֶךְ, הַמְזָרְזָהּ וְהַמְרַמְּזָהּ עַל כָּךְ: 

### passuk 21
<b>לִשְׁלֹחַ יָד.</b> לְהַשְׁקוֹתוֹ סַם הַמָּוֶת:

### passuk 22
<b>וַיִּוָּדַע הַדָּבָר לְמָרְדְּכַי.</b> שֶׁהָיוּ מְסַפְּרִים דִּבְרֵיהֶם לְפָנָיו בְּלָשׁוֹן טוּרְסִי, וְאֵין יוֹדְעִים שֶׁהָיָה מָרְדְּכַי מַכִּיר בְּשִׁבְעִים לְשׁוֹנוֹת שֶׁהָיָה מִיּוֹשְׁבֵי לִשְׁכַּת הַגָּזִית: 

### passuk 23
<b>וַיִּכָּתֵב בְּסֵפֶר דִּבְרֵי הַיָּמִים.</b> הַטּוֹבָה שֶׁעָשָׂה מָרְדְּכַי לַמֶּלֶךְ:

>Credit : sefaris
>License : CC-BY