
### passuk 1
<b>ואלה דברי דוד.</b> נבואת דוד אחרונים, ומי הם הראשונים, דברי השירה האמורים למעלה, אבל בכל שירות ותשבחות שאמר, אין נקראים דברים: 
<b>הוקם על.</b> הוקם למעלה:
<b>ונעים זמירות ישראל.</b> אין ישראל משוררים במקדש, אלא שירותיו וזמירותיו:

### passuk 2
<b>דבר בי.</b> השרה בי רוח קדשו ונדבר בי, וכל לשון נבואה, נופל בו לשון דבר, כמו (במדבר יב ב): הרק אך במשה דבר הלא גם בנו דבר (שם פסוק ו): אדבר בו וטעמו של דבר לפי שהרוח נכנס בו בקרב הנביא, ומדבר בו:

### passuk 3
<b>לי דבר צור ישראל.</b> אלי דבר וצוה צור ישראל, שאהיה מושל באדם, בישראל שנקראו אדם, שנאמר (יחזקאל לד לא): אדם אתם (יבמות סא א), ואהיה צדיק מושל וירא אלהים. ורבותינו (מועד קטן טז ב) פירשוהו בלשון אחר: אמר דוד: אלהי ישראל לי דבר, אלי דבר צור ישראל, מושל באדם אני, ומי מושל בי, צדיק, שאני גוזר גזירה והוא מבטלה. אבל לפי ישוב המקראות, הראשון הוא פשוטו של מקרא:

### passuk 4
<b>וכאור בוקר יזרח שמש.</b> והבטיחני שתלך גדולתי הלוך וגדל, כאור נוגה אשר הולך ואור: 
<b>בוקר לא עבות.</b> אור שאינו אפל:
<b>מנוגה ממטר דשא מארץ.</b> מאיר בוקרי יותר מנוגה הבא ממטר, כחום צח עלי אור, כשהמטר יורד על הארץ מלאה דשאים, והשמש זורח עליו ומבהיק וכן פתרונו, יותר מנוגה הבא ממטר של דשא מארץ:

### passuk 5
<b>כי לא כן ביתי עם אל.</b> שיהא בוקרי עבות:
<b>כי ברית עולם.</b> התורה אשר שם לי, ערוכה בכל ביתי ושמורה: 
<b>כי כל ישעי וכל חפץ.</b> צרכי מוכנים לפניו, והרי זה מקרא קצר: 
<b>כי לא יצמיח.</b> עוד למלך אחר מלכותי דבר אחר: כי ברית עולם שם לביתי, להיות מלכותי קיימת, והברית ערוכה בכל, בפי כל הנביאים:

### passuk 6
<b>כקוץ מונד.</b> קרדו"ן בלע"ז, שבקטנותו רך נע ונד, וסופו מתקשה, עד אשר לא ביד יקחוהו:

### passuk 7
<b>ואיש יגע בהם ימלא.</b> צריך שילבש את בשרו ברזל, וימלא ידו בכלי זיין לקצצו: 
<b>ובאש שרוף ישרפו בשבת.</b> ואין שם תקנה אלא שריפה, ולשבת ולהתחמם כנגדם, כך הרשעים אין להם תקנה, אלא שריפה בגיהנם: 
<b>בשבת.</b> הקב"ה יושב על כסא הדין:

### passuk 8
<b>אשר לדוד יושב בשבת.</b> יושב בשבת סנהדרין, והוא תחכמוני, והוא ראש השלישי, אב בנוי בחכמה ובגבורה, בשלשה דברים הללו הוא ראש, כמו שנאמר (שמואל-א טז יח): ונבון דבר ואיש תואר וגבור חיל: 
<b>עדינו העצני.</b> כשעוסק בתורה, כורך ומקשר עצמו כתולעת, כמו (איוב לח לא): מעדנות כימה, וכשיוצא למלחמה, היה קשה כעץ, והורג שמונה מאות חלל במלחמה אחת (מועד קטן טז ב):

### passuk 9
<b>בן דודו.</b> כך שמו:
<b>בשלשה הגבורים.</b> המעולים שבגבורים:
<b>בחרפם בפלשתים.</b> תקעו כף להלחם בהם ולנצחם:

### passuk 10
<b>אך לפשט.</b> תרגם יונתן: לחלצא קטיליא, לא היה איש לעזרו להרוג, אלא כולם פושטים אחריו את החללים:

### passuk 11
<b>הררי.</b> מן ההר:
<b>לחיה.</b> לגדוד כחיות השדה:

### passuk 12

### passuk 13
<b>מהשלשים ראש.</b> תרגם יונתן: מגברי רישי משריתא:

### passuk 14
<b>ומצב פלשתים אז בית לחם.</b> החיל היה חונה בעמק רפאים, ושלחו מצב שלהם לבית לחם:

### passuk 15
<b>מי ישקני מים.</b> אמרו רבותינו (בבא קמא ס ב): הוצרך לשאול שאלה מסנהדרין היושבים בשער בית לחם:

### passuk 16
<b>ויסך אותם לה'.</b> כך אמר: מקובלני מבית דינו של שמואל הרמתי, כל המוסר עצמו למיתה על דברי תורה, אין אומרין שמועה מפיו, ומאי ויסך אותם לה', דאמרינהו משמיה דגמרא (שם סא א):

### passuk 17
<b>הדם האנשים.</b> לשון תמיהה:

### passuk 18

### passuk 19
<b>ועד השלשה לא בא.</b> (תרגום:) ולתלת גברין לא מטא:

### passuk 20
<b>את שני אראל מואב.</b> (תרגום:) ית תרין רברבי מואב. ורבותינו אמרו (ברכות יח ב): שלא הניח כמותו, לא במקדש ראשון, ולא במקדש שני: 
<b>אריאל מואב.</b> על שם שבנאו שלמה, שבא מרות המואביה:

### passuk 21

### passuk 22

### passuk 23
<b>מן השלשים.</b> כל שלשים שבפרשה זו תירגם יונתן: גבריא:

### passuk 24

### passuk 25

### passuk 26

### passuk 27

### passuk 28

### passuk 29

### passuk 30

### passuk 31

### passuk 32

### passuk 33

### passuk 34

### passuk 35

### passuk 36

### passuk 37

### passuk 38

### passuk 39
<b>שלשים ושבעה.</b> ואינן מנוין כאן, ואני אומר: יואב לא הוצרך להזכיר, שהוא שר הצבא, ושאר שחסרו, שמא בני (ישי) [ צ"ל ישן ] שלשה או ארבעה היו:

>Credit : sefaris
>License : CC-BY