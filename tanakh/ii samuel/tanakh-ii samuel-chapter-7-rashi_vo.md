
### passuk 1
<b>וה' הניח לו.</b> אמר, הרי נתקיים (דברים יב י): והניח לכם מכל אויביכם וגו', מה כתיב אחריו, והיה המקום אשר יבחר וגו', מעתה עלינו לבנות בית הבחירה:

### passuk 2

### passuk 3

### passuk 4
<b>ויהי בלילה ההוא.</b> אמר רבי חנינא בר פפא: אמר לו הקב"ה לנתן, האדם הזה שאני משלחך אצלו, מהיר הוא, שמא ישכור פועלים ונמצאתי מפסידו, מהר ואמור לו, לא אתה תבנה הבית. רבי סימון אומר: האדם הזה שאני משלחך אצלו, נדרן הוא, כענין שנאמר (תהלים קלב ב ג): אשר נשבע לה' נדר לאביר יעקב אם אבא באהל ביתי, שמא יאמר איני אוכל ואיני שותה עד שאעשה כך, ונמצאתי מפסידו (ילקוט שמעוני רמז קמג):

### passuk 5

### passuk 6
<b>באהל ובמשכן.</b> משכן שילה לא היתה בו תקרה, אלא בית של אבנים מלמטן, ויריעות מלמעלן:

### passuk 7
<b>הדבר דברתי.</b> לשון תמיה הוא, לכך הוא נקוד ה"א חטף פת"ח, והדל"ת רפי:

### passuk 8
<b>מן הנוה.</b> דיר הרועים, כמו (צפניה ב ו): נות כרות רועים:

### passuk 9
<b>כשם הגדולים.</b> זהו שאומרים מגן דוד:
<b>ואכריתה את כל איביך.</b> ולכך עלה על לבך לבנות הבית, כמה שכתוב בתורה:

### passuk 10
<b>ושמתי מקום.</b> עוד אני חפץ להשקיט, שיהא שקט ושליו את עמי בימי בנך:

### passuk 11
<b>ולמן היום אשר צויתי.</b> מחובר על העליון, ולא יוסיפו לענותו כאשר בראשונה קודם השופטים, וכאשר עשו מימי השופטים עד כאן: 
<b>והניחותי לך.</b> יותר ויותר, עד שתנוח מכל אויביך: 
<b>והגיד לך ה'.</b> היום על ידי, כי בית יעשה לך להושיב בנך על כסאך, ויתקיים לך בית המלכות, והוא יבנה הבית:

### passuk 12

### passuk 13

### passuk 14
<b>בשבט אנשים.</b> זה הדד ורזון בן אלידע:
<b>ונגעי בני אדם.</b> זה אשמדאי, שדחהו ממלכותו, והשדים בני אדם הראשון הם, שכל מאה ושלשים שנה שפירש אדם מאשתו במות הבל, היו הרוחות מתייחמות ויולדות הימנו (ילקוט שמעוני רמז קמו):

### passuk 15

### passuk 16

### passuk 17

### passuk 18
<b>וישב לפני ה'.</b> לפני הארון: 
<b>עד הלם.</b> שהמלכתני:

### passuk 19
<b>גם אל בית עבדך.</b> להמליך את בני אחרי:
<b>וזאת תורת האדם.</b> בתמיה, ראוי להתבשר כן לבשר ודם דבר אחר: עשית לי כמו שעשית לאדם הראשון, שהראית לו דורות העתידים לצאת ממנו:

### passuk 20
<b>ומה יוסיף דוד עוד לדבר אליך.</b> מה אשאל עוד:
<b>אתה ידעת את עבדך.</b> נתת לי כל צרכי, כמו (משלי יב י): יודע צדיק נפש בהמתו:

### passuk 21
<b>בעבור דברך.</b> להקים מה שאמרת לשמואל, להמליכני: 
<b>וכלבך.</b> רצונך הוא, ולא שאני כדאי: 
<b>להודיע את עבדך.</b> הבשורה שבשרתני:

### passuk 22

### passuk 23
<b>אשר הלכו אלהים.</b> משה ואהרן, שנאמר (שמות ז א): נתתיך אלהים לפרעה ; וכן תרגם יונתן: דאזלו שלוחין מן קדם ה': 
<b>לפדות לו לעם.</b> כך אמרו השלוחים לישראל: הקב"ה שלחנו לפדות לו לעם, ולשום לו שם, ולעשות לכם הגדולה: 
<b>ונוראות.</b> עשית לארצך לאחר שיצאו משם, ומה הם הנוראות, 'מפני עמך', לגרש עמים ואלהיהם, ומקרא זה חסר 'לגרש', ובדברי הימים (א יז כא) פירשו: לגרש מפני עמך אשר פדית ממצרים גוים ואלהיו, ואינו חסרון, כי ממשמע שנאמר מפני עמך גוים, אנו שומעין לשון טרודין וגירושין:

### passuk 24

### passuk 25

### passuk 26

### passuk 27

### passuk 28
<b>אתה הוא האלהים.</b> שליט, ויש בידך יכולת לקיים:

### passuk 29
<b>הואל.</b> רצה:

>Credit : sefaris
>License : CC-BY