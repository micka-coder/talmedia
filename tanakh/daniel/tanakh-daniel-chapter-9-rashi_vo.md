
### passuk 1
<b>בשנת אחת לדריוש בן אחשורוש.</b> לא זהו אחשורוש שבימי המן כי הוא מלך פרס היה וזה דריוש המדי אשר הומלך על מלכות כשדים כשנהרג בלשצר כמו שכתוב למעלה ודריוש מדאה קבל מלכותא:

### passuk 2
<b>בינותי בספרים.</b> נסתכלתי בחשבונות:
<b>מספר השנים וגו'.</b> הייתי מחשב חשבון השנים שהייתי סבור על מה שניבא (ירמיה ט) כי לפי מלאת לבבל ע' שנה אפקוד אתכם דמיתי שהפקידה הזאת היא בנין הבית ושבעים שנה כלים בשנת אחת לדריוש המדי משפשטה מלכות בבל יד על ישראל שכבש נבוכדנצר יהויקים להיות לו עבד והיא היתה שנה שניה למלכו' נבוכדנצר דאמר מר שנה ראשונה כבש נינוה שנה שני' עלה וכבש יהויקים צא וחשוב מאותה שנה ועד כאן ותמצאם, ואף במשנת סדר עולם נמצא החשבון הזה ושנינו שם בשנת מות בלשאצר הרי שבעים שנה מיום שמלך נבוכדנצר שבעים חסר אחת מיום שכבש יהויקים ועוד שנה אחת לבבל עמד דריוש והשלימה ובראותי כי עדיין אין הגאולה ממהרת לבא הבינותי ונתתי לב לספירת החשבון וידעתי שלא היה לי למנות לפי כבוש יהויקים אלא למלאות חרבות ירושלים כשימלאו שבעים שנה לגלות צדקיהו שבו חרבה ירושלים ועוד יש שמנה עשר לבא שהגלות הזאת היתה בי"ח שנה לכבוש יהויקים כמו ששנינו בסדר עולם גלו בז' גלו בח' גלו בי"ח גלו בי"ט ופירשו רז"ל במס' מגילה גלו גלות יכני' בשבעה לכבוש יהויקים שהוא שמנה לנבוכדנצר גלו בשנייה בשמנה עשרה לכיבוש יהויקים שהיא תשע עשרה לנבוכדנצר:

### passuk 3

### passuk 4
<b>ואתודה.</b> על חטאת עמי:
<b>האל הגדול והנורא.</b> ולא אמר גבור אמר עובדי כוכבים משתעבדים בבניו ואיה גבורותיו:

### passuk 5
<b>וסור.</b> והלכנו הלוך וסור ממצותיך טילנ"ש בלע"ז:

### passuk 6

### passuk 7
<b>לך אד' הצדקה.</b> כלומר משפטיך ופורענות שהבאת עלינו הדין והצדק עמך:
<b>ולנו בושת הפנים.</b> כדי אנו להתבייש על המאורע לנו כי אנחנו גרמנו לעצמנו:
<b>כיום הזה.</b> כאשר אנחנו רואים היום:

### passuk 8

### passuk 9
<b>לאדני אלהינו הרחמים.</b> שלא כלינו בעונותינו כי מרדנו בו:

### passuk 10

### passuk 11
<b>ותתך עלינו.</b> ותגיע עלינו כמו לא נתך ארצה (שמות ט׳:ל״ג) ותרגם אונקלוס לא מטאת לארעה:
<b>האלה והשבועה.</b> אלות הברית אשר השבעתנו בחורב והיה אם לא תשמעו וגומר, כל הקללות הכתובות שם:

### passuk 12
<b>כאשר נעשתה בירושלים.</b> חרב הרג ושרפת העיר ונשים ענו ושבו בקולרין:

### passuk 13
<b>כאשר כתוב בתורת משה.</b> רמז שהעיד בנו שאם נעבור על השבועה תבא עלינו כל הרעה הזאת:

### passuk 14
<b>וישקוד.</b> וימהר:
<b>כי צדיק.</b> כי הדין עמו ורבותי' פי' צדיק הקב"ה וצדקה היא עלינו שמיהר והקדים שתי שנים למנין ונושנתם כדי שלא תתקיים בנו כי אבד תאבדון ונושנתם בגי' שמונה מאות וחמשים ושתים והם גלו לסוף ח' מאות וחמשים לביאתם לארץ:

### passuk 15
<b>ועתה אד' אלהינו.</b> מתודים אנחנו כי חטאנו ורשענו:

### passuk 16
<b>לחרפה.</b> לגדוף:
<b>לכל סביבותינו.</b> לכל שכנינו כולם מחרפים אותנו:

### passuk 17
<b>למען אד'.</b> למען שם הקדוש הנקרא על ב"ה שנאמר מקדש ה' כוננו ידך (שם טו):

### passuk 18
<b>וראה שוממותינו.</b> ושיממות העיר אשר נקר' שמך עליה כי לא על משענת צדקותינו אנחנו מפילים תחנונינו להטיב לנו כי על רחמיך באנו:

### passuk 19
<b>אד' שמעה.</b> אל תחנונינו:
<b>אד' סלחה.</b> לחטאתינו:
<b>אד' הקשיבה.</b> אזנך לצעקתינו:
<b>ועשה.</b> את בקשתינו ואל תאחר:

### passuk 20
<b>על הר קדש אלהי.</b> בעד הר בית אלהים שיבנה:

### passuk 21
<b>בתחילה.</b> בימי בלשצר כמו שכתוב למעלה:
<b>מועף ביעף.</b> היה מועף אלי בפריחה ובטיסה:

### passuk 22
<b>ויבן.</b> ויבינני:

### passuk 23
<b>בתחילת תחנוניך יצא דבר.</b> אמת מאת הקב"ה אלי להגיד לך: 
<b>כי חמודות אתה.</b> דברי חמד יש לך להקב"ה: 
<b>ובין בדבר.</b> ותן לב להבין בדבר:

### passuk 24
<b>שבועים שבעים נחתך.</b> על ירושלים מיום חורבן ראשון בימי צדקיהו עד שיהיה בשניה:
<b>לכלא הפשע ולהתם חטאת.</b> שיקבלו ישראל את גמר פורענותם בגלות טיטוס ושעבוד וכדי שיכלו פשעיהם ויתמו חטאתם ויתכפר עונותם כדי <b>להביא</b> עליהם צדק עולמים ולמשוח (עליהם) <b>קדש קדשים.</b> הארון והמזבחות וכלי הקודש שיבואו להם ע"י מלך המשיח ומנין שבועים ארבע מאות ותשעים שנה, גלות בבל ע' ובית שני ת"ך:

### passuk 25
<b>ותדע ותשכל מן מוצא דבר.</b> מתוך מוצא דבר זה שיצא בתחלת תחנוניך להגיד לך תדע להשכיל להשיב ולבנות ירושלים:
<b>עד משיח נגיד.</b> זמן תנתן מיום החורבן עד בא כרש מלך פרס שאמר הקב"ה עליו שהוא ישוב ויבנה עירו וקראו משיחו ונגידו שנא' כה אמר ה' למשיחו לכורש וגו' הוא יבנה עירי וגלותי ישלח וגו': 
<b>שבועים שבעה.</b> שבע שמטות שלימות יהיו בגולה קודם שיבא כורש ועוד היו יותר שלש שנים אלא מתוך שלא שלמה השבוע לא נמנה בשנת אחת לדריוש המדי שהיה דניאל עומד בה כשנא' לו החזון הזה כלו שבעים לכבוש יהויקים צא מהן י"ח שנה שקדמה כבוש יהויקים לחורבות ירושלים נשארו נ"ב שנה היא ששנו רבותינו נ"ב שנה לא עבר איש ביהוד' הם נ"ב שנה אשר מיום החורבן עד שחזרו בימי כורש הרי ז' שמיטות ושלש שנים: 
<b>ושבועים ששים ושנים תשוב ונבנתה.</b> העיר ברחובתיה ובחריצותיה:
<b>וחרוץ.</b> הם חריצים שעושין סביב החומה לחזוק העיר שקורין קאבה בלע"ז: 
<b>ובצוק העתים.</b> ואותן העתים יהיו בצוק ובצרה כי בשעבוד מלכי פרס ועובדי כוכבים יהיו מטריחים עליהם בשעבוד קשה ואע"פ שהם ס"ב שבועים ועוד ארבע שנים שנותרו מן השבוע השמיני' שהיתה תחלתו נבלעת ג' שנים בתוך נ"ב של המשך הגולה לא נמנו כאן אותן ד' שנים לפי שלא מנה כאן אלא שבועים והרי אתה מוצא שמתחילה התחיל למנות שבועים ע', ובסוף כשפירש עתיהם ומשפטיהם לא מנה אלא ס"ט, אלא שבוע א' נחלק מקצתו לכאן ומקצתו לכאן והוא לא הזכיר אלא השבועים השלמים: 
<b>ובצוק העתים.</b> בצוקה יהיו אותן העתים:

### passuk 26
<b>ואחרי.</b> אותן שבועים:
<b>יכרת משיח.</b> יהרג אגריפס מלך יהודה שהי' מושל בימי החורבן:
<b>ואין לו.</b> כמו ואיננו:
<b>משיח.</b> אינו אלא ל' שר וגדול:
<b>והעיר והקדש.</b> והעיר והמקדש:
<b>ישחית עם נגיד הבא.</b> עליהם הוא טיטוס ואוכלוסיו:
<b>וקצו בשטף.</b> וסופו לקללה ואבדון שישטיף כח מלכותו ע"י משיח: 
<b>ועד קץ מלחמ'.</b> גוג תהא העיר:
<b>נחרצת שוממות.</b> חרץ של שוממות:

### passuk 27
<b>והגביר ברית לרבים שבוע אחד.</b> לרבים לשרים כמו וכל רבי המלך בס' ירמיה נ"ב: 
<b>והגביר.</b> טיטוס ברית לשרי ישראל:
<b>שבוע אחד.</b> יבטיחם בהגברת ברית ושלוה עד ז' שנים ובתוך השבוע יפר את בריתו:
<b>ישבית זבח ומנחה.</b> וזהו שאמר בחזיון הראשון ובשלוה ישחית רבים מתוך ברית שלוה ישחיתם:
<b>ועל כנף שקוצים משומם.</b> כנוי של גנאי עכו"ם הוא כלומר ועל מושב גובה בין שקוצים ותיעוב יניח את השומם את העכו"ם שהיא נאלמת כאבן דומם: 
<b>כנף.</b> ל' גובה ככנף עוף הפורח:
<b>ועד כלה ונחרצה תתך על שומם.</b> ותתקיים ממשלת השקץ עד יום אשר תתך עלי' כלה ונחרצה הנגזור עליה בימי מלך המשיח:
<b>תתך על שומם.</b> תגיח ותרד כליון תרוץ על העכו"ם ועל עובדיה:

>Credit : sefaris
>License : CC-BY