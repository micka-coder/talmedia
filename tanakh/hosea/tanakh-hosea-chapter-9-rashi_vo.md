
### passuk 1
<b>אל תשמח ישראל.</b> כשאר עכו"ם הקדמונים שהם לא קבלו תורה ולא באו לחלקי ואתה זנית מעלי ואבדת טובות הרבה: 
<b>אהבת.</b> להיות כזונה לקבל אתנן:
<b>על כל גרנות.</b> כדרך זונה שנותנין לה דגן בגורן באתננה:

### passuk 2

### passuk 3
<b>לא ישבו בארץ ה'.</b> לא יתעכבו בארצם:

### passuk 4
<b>לא יסכו.</b> לשון נסך:
<b>לא יערבו לו.</b> לא תהא מנחתם עריבה עליו:
<b>כלחם אונים.</b> כלחם גזילה הבא ע"י כח ואונים: 
<b>כי לחמם לנפשם.</b> ראוי הוא זה להם למאכל ולא לבוא לבית ה' ד"א כלחם אוני' כלחם אבלים שהוא טמא וסופו מוכיח כל אוכליו יטמאו:

### passuk 5
<b>ליום מועד.</b> ליום זמן קבוע להיות האויב נועד לבא עליכ':
<b>חג ה'.</b> זבח הריגה שיש לו בכם:

### passuk 6
<b>כי הנה הלכו.</b> ממקומם מרוב שודדים שיבאו עליהם עם נבוכדנצר:
<b>מוף.</b> מארץ מצרים היא:
<b>מחמד לכספם.</b> בתי חמדת אוצרות כספם:
<b>קימוש.</b> חוח מיני חיות תרגם יונתן:

### passuk 7
<b>הפקודה.</b> שיפקדו עונותיכם:
<b>השלום.</b> תושלמת חובין:
<b>אויל הנביא.</b> אף מנביאי אמת שלהם יהיו אוילים כגון חנניה בן עזור שתחלתו נביא אמת היה:
<b>ורבה משטמה.</b> שהקב"ה שונא מעשיכ':

### passuk 8
<b>צופה אפרים עם אלהי.</b> הם מעמידין להם נביאיהם הממשיכין אותן לצד עכו"ם שלהם: 
<b>נביא פח יקוש על כל דרכיו.</b> ולנביאי האמת הם טומנין פחים ללכדם:
<b>משטמה בבית אלהיו.</b> בבית המקדש הרגו את זכריה ויבקשו להרוג את ירמיה כענין שנא' (ירמיהו כ״ו:י״א) משפט מות לאיש הזה וגו':

### passuk 9
<b>כימי הגבעה.</b> יש אומרים זה גבעת בנימין בפלגש (שופטים יט) ויש אומרים זה גבעת שאול (שמואל א יא) ששאלו להם מלך ומרדו בדברי הנביא:

### passuk 10
<b>כענבים במדבר.</b> כענבים שהם חביבים במדבר כך חיבבתי את ישראל:
<b>כביכורה בתאנה.</b> כתאנה מבושלת בעץ התאנה:
<b>בראשיתה.</b> בתחלת בישול התאנים:
<b>ראיתי אבותיכם.</b> כן נראו אבותיכם בעיני לחבבם:
<b>וינזרו.</b> אין נזירה בכל מקום אלא לשון פרישה:
<b>לבושת.</b> לעכו"ם שהיא בשתם: 
<b>ויהי שקוצים.</b> לפני:
<b>כאהבם.</b> את בנות מואב:

### passuk 11
<b>אפרים כעוף יתעופף וגו'.</b> אמר הנביא הלואי ויהיו כעוף הזה הנודד מקינו וחדל מפריה ורביה כך ישכלו את זרעם או בשעת לידה או יתעכל בבטן ויפילו או בשעת הריון לא יקלוטו כי מה בצע בגדלם את בניהם שהם יגדלו ושכלתים מאדם:

### passuk 12
<b>כי גם.</b> לאבות:
<b>אוי להם בשורי מהם.</b> כמו בסורי מהן והוא מן מסורות כתבין שי"ן וקריין סמ"ך ד"א כעוף יתעופף כבודם וגו' כעוף זה שפורח ואיננו כן יעוף ויברח כל כבודם כל מה שנצטערו בבניהם בליד' ובהריון מלידה זה צער לידה ומבטן אלו ימי העיבור ומהריון בשעת תשמיש כל טרחם זה יכלה כיצד שהרי כשיגדלו את בניהם ושכלתים:

### passuk 13
<b>אפרים כאשר ראיתי לצור.</b> בשלוותה מעטיר' ועשירה על כל המדינות כן ראיתי לאפרים שתולה בנוה ואפרים מה גמול שלם לי נתעסק להוציא אל הורג בניו לזובחם לעכו"ם של מולך כן תירגם יונתן:

### passuk 14
<b>תן להם ה' מה תתן.</b> הנביא מתפלל שימותו קטנים שאינו דומה אבלו של קטן לאבלו של גדול לפיכך אם אי אפשר מלידה ומבטן ומהריון שכבר נגזר מבריאת עולם (בראשית ג׳:ט״ז) ואל אישך תשוקתך תן להם מהרה בקטנותם מה שאתה אומר ליתן להם לאחר זמן שאמרת כי אם יגדלו את בניה' ושכלתים:
<b>תן להם רחם משכיל.</b> בשעה שיוצאין לאויר עולם ימותו או יצטמקו שדי אמן שלא יהא להם חלב להניק:

### passuk 15
<b>כל רעתם בגלגל.</b> שם הרבו לעבוד עכו"ם בבמות לפי שהיה שם המשכן בתחלה היו אומרים להם נביאי הבעל שהוא מקום נבחר והוא היה למלכי ישראל: 
<b>לא אוסיף אהבתם.</b> לאהוב אותם:

### passuk 16
<b>פרי בל יעשון.</b> לא טוב להם לפרות ולרבות שהרי גם כי ילדו והמתי מחמדי בטנם:

### passuk 17
<b>ימאסם אלהי.</b> איננו קללה אלא בשורה עתיד הוא למאסם:

>Credit : sefaris
>License : CC-BY