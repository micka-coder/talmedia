
### passuk 1
<b>דבר ה' אשר היה אל הושע בן בארי בימי עוזיה יותם וגו'.</b> ארבעה מלכים הללו קפח בימיו שהאריך שנים בחיי כולם מכאן אמרו אוי לה לרבנות שמקברת את בעלי':
<b>ובימי ירבעם בן יואש.</b> מבני יהוא ואף הוא מלך עם עוזיה ויותם אלא שגרמה לו זכות להמנות עם הצדיקים הללו לפי שלא קבל לשון הרע על עמוס כמו שמפורש בפסחים בפ' האשה (דף טז) שנאמר (עמוס ז׳:י׳) וישלח אמציה וגומר קשר עליך עמוס וגו':

### passuk 2
<b>תחלת דבר ה' בהושע.</b> רבותינו אמרו תחילה לארבעה נביאים שנתנבאו (בימים הללו) הושע ישעיה עמוס ומיכה ישעיה נתנבא שנאמר (ישעיה ו) וינועו אמות הסיפים וגומר והוא היה יום שנתנגע עוזיה שנכנס להיכל שרעשו העליונים לשורפו ותחתונים לבולעו כעונשן של עדת קרח שהיו בהם בלועין ושרופים בעמוס נאמר שנתים לפני הרעש והושע קדם לכולם ומיכה היה אחרון לכולם שנאמר בו (מיכה א) בימי יותם אחז יחזקיה ולא נאמר בו עוזיה, ופשוטו של מקרא תחילת דיבור שנדבר הקב"ה עם הושע אמר לו כן: 
<b>קח לך אשת זנונים.</b> רבותינו אמרו כמשמעו לפי שאמר על ישראל החליפם באומה אחרת כמו שמפורש בפסחים ר"פ האשה: 
<b>וילדי זנונים.</b> שתלד לך ילדים שיהיו ספיקי ממזרות, ויונתן תירגם איתנבי נבואה על יתבי קרתא טעוותא וקח האמור כאן ל' לימוד הוא למד אותן לשוב בתשובה: 
<b>כי זנה תזנה.</b> לשון הווה הוא:

### passuk 3
<b>את גומר.</b> רבותינו אמרו כך שמה על שם זנותה שהכל גומרין בה ודשין בה כדבלה, וי"ת גומר שאם ישובו מדרכם גמרה פורענותם ואם לאו יהיו כנובלת מתאנה: 
<b>ותהר ותלד.</b> ואוסיפו למעבד עובדין בישין:

### passuk 4
<b>קרא שמו יזרעאל.</b> קרי שומהון מבדריא, התנבא עליהן שיגלו ויהיו זרועין בארצות: 
<b>את דמי יזרעאל.</b> כתרגומו את דמי בית אחאב שהרג יהוא ביזרעאל על שעבדו את הבעל והלכו הוא ובניו אחרי כן ועבדו עבודת עכו"ם לכך אני חושב עליהם דמי בית אחאב כדם נקי: 
<b>על בית יהוא.</b> ירבעם בן יואש מבני יהוא היה (מלכים ב טו) וזכריה בנו נהרג:

### passuk 5

### passuk 6
<b>לא אוסיף עוד ארחם.</b> לרחם:
<b>כי נשא אשא להם.</b> אחלק להם מנת כוסם ופעולתם כמו וישא משאת (בראשית מג):

### passuk 7
<b>ואת בית יהודה ארחם.</b> לאחר שאשבית את ממלכות ישראל שמשגלו עשרת השבטים היו בית יהודה בכלל הרחמים מחזקיהו עד צדקיהו:

### passuk 8
<b>ותגמול את לא רוחמה.</b> לפי תרגומו ויכלה אותו הדור בין העכו"ם שגלו שם: 
<b>ותהר ותלד בן.</b> ואוסיפו ועבדו עובדין בישין, ולפי פשוטו כמשמעו:

>Credit : sefaris
>License : CC-BY