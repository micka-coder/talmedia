
### passuk 1
<b>וממצרים קראתי לבני.</b> ע"י נביאי להדבק בתורתי והם מה עשו:

### passuk 2
<b>קראו להם כן הלכו מפניהם.</b> כל מה שהנביאים קוראים להם ללמדם דרך הטובה כן הם הפכו עורף לברוח מפניהם:
<b>לבעלים יזבחו.</b> דרך המקרא לדבר כן כמו כרובם כן חטאו לי (לעיל ד) וכאשר יענו אותו כן ירבה (שמות א׳:י״ב):

### passuk 3
<b>ואנכי תרגלתי לאפרים קחם וגו'.</b> שלחתי לפניהם מנהיג המרגילם בנחת:
<b>קחם על זרועותיו.</b> זה משה שנאמר בו (במדבר י״א:י״ב) כאשר ישא האומן את היונק:
<b>תרגלתי.</b> כמו הרגלתי ואין לו דמיון:
<b>ולא ידעו כי רפאתים.</b> יודעין היו אלא שדשו בעקב עשו עצמם כלא יודעים ואגדה במדרש רבי תנחומא דרשו כלפי בני יוסף כשהביאם לפני יעקב לברכם ראה יעקב רשעים עתידים לצאת מאפרים ירבע' ואחאב ונסתלקה ממנו רוה"ק ויאמר מי אלה (בראשית מ״ח:ח׳-ט׳) בקש יוסף רחמים ושרתה רוח הקודש על יעקב וברכם זהו ואנכי תרגלתי רוחי על יעקב לצורך אפרים ולקחם על זרועותיו:

### passuk 4
<b>בחבלי אדם.</b> הייתי מושכם תמיד בחבלים רכים אשר ימשוך בהם אדם את בנו כלומר במשיכת רחמים וכן תרגום יונתן:
<b>ואהיה להם כמרימי עול על לחיהם.</b> כאיכרים הטובים המרימי' עול בידיהם ע"י לווחים להקל מעל הפרה החורשת כן הייתי עמם בכל צרה להקל מעליהן (ל"א סא"א) כמרימי עול על לחיהם כאכרים המרימים עול מעל צואר השור ע"י שמאריכין את הכלונס שהעול נתן בראשו להקל מעל הפרה החורשת כן הייתי עמם בכל צרה להקל מעליה' כן תרגם יונתן כאיכר' טבא ומוריך בלחיאתהון: 
<b>ועל לחיהם.</b> ל' לחי של מבוי:
<b>ואט אליו אוכיל.</b> הטיתי לו כח להכיל עול היסורין ויונתן תרגם על שם שסיפק להם מזונות במדבר:

### passuk 5
<b>לא ישוב אל ארץ מצרים.</b> הבטחתיו לא תוסיפו לראותם עוד וגו' (שמות י״ד:י״ג) ומה הועיל הרי על כרחו אשור הוא מלכו הרי חטאו וגרמו להם להיות עבדים לאשור על כי מאנו לשוב:

### passuk 6
<b>וחלה חרב.</b> ותנוח חרב בעריו:
<b>וכלתה בדיו ואכלה.</b> וכלתה גבוריו ותאכלם:
<b>ממועצותיהם.</b> נקוד שני טעמים בו הטיפחא בו הסילוק לפי שהוא דיבור בפני עצמו וכן להחלו דלא יטמא בעל בעמיו (ויקר' כא) וכן לדורותיכם דשמן משחת קודש (שמות ל):

### passuk 7
<b>ועמי תלואים למשובתי.</b> כשהנביאים מלמדים אותם לשוב אלי תלואים הם אם לשוב אם לא לשוב בקושי ישובון אלי:
<b>ואל על יקראוהו יחד לא ירומם.</b> ואל הדבר אשר עליו יקראוהו הנביאים יחד לא ירוממוהו עמי ולא יאות לעשותו ויש מפרש ואל על יקראוהו פגעים קשים יפגעום ואל כמו יש לאל ידי (ראשית לא) ואין זאת שהרי נקוד בפתח ואם היה ואל שם דבר היה נקוד בצירי ויונתן תרגם במרעא קשיא יתערעון עשה אל (סא"א על) לשון קשה ולי נראה שפרשתי כהוגן: 
<b>יחד לא ירומם.</b> כחדא לא יהכון בקומא זקופא:

### passuk 8
<b>אמגנך.</b> אמסרך ביד אויביך כמו אשר מגן צריך (שם יד):
<b>נכמרו.</b> נתחממו לשון ארמי וכן עורנו כתנור נכמרו (איכה ה׳:י׳):

### passuk 9
<b>לא אשוב.</b> מדברי הטוב אשר אמרתי (ויקרא כו) לא מאסתים ולא געלתים להיות משחית את אפרים:
<b>כי אל אנכי.</b> המקיים דבר טובתי ואין מדתי להנחם על הטוב:
<b>בקרבך קדוש ולא אבוא בעיר.</b> אחרת כבר הבטחתי להשרות שכינתי בקרבך בירושלים ולא אשרה אותה עוד על עיר אחרת ויש מפרש בעיר ל' שנאה כמו (שמואל א כה) ויהי ערך:

### passuk 10
<b>כאריה ישאג.</b> עוד ישאג להם כאריה שיצאו מן הגליות וילכו אחריו:
<b>ויחרדו בנים מים.</b> ויתכנשון גלוותא ממערב':

>Credit : sefaris
>License : CC-BY