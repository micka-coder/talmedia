
### passuk 1
<b>לכו ונשובה.</b> יאמרו לכו ונשובה וגו':
<b>יך ויחבשנו.</b> יך ל' הווה הוא, הוא מכה אותנו והוא יחבשנו:

### passuk 2
<b>יחיינו מיומים.</b> יחזקנו משתי פורענות שעברו עלינו משתי מקדשות שחרבו:
<b>ביום השלישי.</b> בבנין בית השלישי יקימנו:
<b>מיומים.</b> משתי עתים שעברו עלינו:
<b>ביום השלישי.</b> בעת השלישי:

### passuk 3
<b>לדעת את ה'.</b> באמת ובתמים נכונים כשחר זה אשר נכון מוצאו:
<b>ויבא כגשם לנו.</b> כגשם הבא להיות חיים לעולם שאז יבא להורות חיים שיבאו לנו:
<b>יורה ארץ.</b> ירוה ארץ:

### passuk 4
<b>מה אעשה לך.</b> מפני מדת הדין איך אוציא משפטיך לאור:
<b>וחסדכם כענן בוקר.</b> כל טובתכם וצדקתכם אינה כלום:

### passuk 5
<b>על כן חצבתי בנביאים.</b> על אשר חצבתי עליהם דברי על ידי הנביאים והם לא נזהרו בהם לפיכך <b>הרגתים באמרי פי</b> בשביל אמרי פי כך תירגם יונתן:
<b>על כן.</b> כמו על אשר וכן כי על כן ראיתי פניך (בראשית ל״ג:י׳) כי על כן לא נתתיה לשלה בני (שם לח): 
<b>ומשפטיך אור יצא.</b> בתמיה ואיך אוכל לשאת לכם פנים מפני מדת הדין ומוסב על מה אעשה לך:

### passuk 6
<b>ודעת אלהים.</b> חפצתי מעולות:

### passuk 7
<b>כאדם.</b> כאדם הראשון:
<b>שם בגדו בו.</b> בארץ טובה שהושבתים בה שם בגדו בי כאדם שהכנסתיו לגן עדן ועבר על מצותי:

### passuk 8
<b>עקובה מדם.</b> מליאה אורבי רציחה כמו ואת עקבו (יהושע ח) ויעקבני (ברא' כז):

### passuk 9
<b>וכחכי איש גדודים.</b> וכאסיפת איש ציד דגים האוספם בחכה יחד כן חכי גדודיהם חבורות כהניהם המתחברי' ללכת בדרך ירצחו שם כולם שכם אחד:
<b>כי זמה עשו.</b> כי עצה היא אשר נתיעצו לפני אסיפת' לאיז' מקום ילכו לרצח ולשלול שלל, וכחכי אימדור"ש בלעז ואף בל' משנה חכי ל' חיבור הוא (ב"ק קי"ט, יע"ש) ולא יטיל בו יותר משלשה חכין הם תפירות שהסורק מחבר בהן שני ראשין מן הבגד יחד כשחובטו במקלות ולשון זה משלי והגון בעיני וכן פירושו וכשיש בהם חבור אדם הנאספים יחד חבר כהנים הוא לרצח והראשון מדברי ר"מ שליח צבור זצ"ל: 
<b>שכמה.</b> לשון כת אחת:

### passuk 10
<b>שערוריה.</b> י"ת ל' שינוי ששינו את דרכם וכן שמה ושערוריה (ירמיה ה):

### passuk 11
<b>גם יהודה.</b> אף הוא הואיל וקלקל:
<b>שת.</b> המשית זמן פורענות לה:
<b>קציר.</b> עת סילוקה וגלותה כמו עוד מעט ובאה עת הקציר לה (שם נא) בפורענות בבל בספר ירמיה:
<b>בשובי שבות עמי.</b> בהוכיח אותם לשובב משובותם:
<b>שבות עמי.</b> לשון משובה נערו' ויולדות אינווייזור"א בלע"ז וכן בנים שובבים (שם ג) הבת השובבה (שם לא):

>Credit : sefaris
>License : CC-BY