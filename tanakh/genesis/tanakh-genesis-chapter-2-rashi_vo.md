
### passuk 1

### passuk 2
<b>ויכל אלהים ביום השביעי.</b> רבי שמעון אומר בשר ודם שאינו יודע עתיו ורגעיו צריך להוסיף מחול על הקדש, הקדוש ברוך הוא שיודע עתיו ורגעיו נכנס בו כחוט השערה ונראה כאלו כלה בו ביום דבר אחר מה היה העולם חסר, מנוחה, באת שבת באת מנוחה, כלתה ונגמרה המלאכה:

### passuk 3
<b>ויברך ויקדש.</b> ברכו במן שכל ימות השבת היה יורד להם עמר לגלגלת ובששי לחם משנה, וקדשו במן שלא ירד בו מן כלל והמקרא כתוב על שם העתיד: 
<b>אשר ברא אלהים לעשות.</b> המלאכה שהיתה ראויה לעשות בשבת כפל ועשאה בששי, כמו שמפורש בבראשית רבה (יא י):

### passuk 4
<b>אלה.</b> האמורים למעלה: 
<b>תולדות השמים והארץ בהבראם ביום עשות ה'.</b> למדך שכלם נבראו ביום ראשון דבר אחר בהבראם, בה' בראם שנאמר (ישעיה כו ד) ביה ה' צור עולמים בשתי אותיות הללו של שם יצר שני עולמים, ולמדך כאן שהעולם הזה נברא בה"א (רמז כמו שה"א פתוחה למטה, כך העולם פתוח לשבים בתשובה. ועולם הבא נברא ביו"ד לומר שצדיקים שבאותו זמן מועטים כמו י' שהיא קטנה באותיות). רמז שירדו הרשעים למטה לראות שחת כה"א זאת שסתומה מכל צדדים ופתוחה למטה לרדת דרך שם:

### passuk 5
<b>טרם יהיה בארץ.</b> כל טרם שבמקרא לשון עד לא הוא, ואינו לשון קודם, ואינו נפעל לומר הטרים כאשר יאמר הקדים, וזה מוכיח, ועוד אחר (שמות ט ל) כי טרם תיראון, עדין לא תיראון ואף זה תפרש עדיין לא היה בארץ כשנגמרה בריאת העולם בששי קודם שנברא אדם, וכל עשב השדה טרם יצמח, עדיין לא צמח, ובשלישי שכתוב ותוצא הארץ, על פתח הקרקע עמדו עד יום ששי: 
<b>כי לא המטיר.</b> ומה טעם לא המטיר, לפי שאדם אין לעבוד את האדמה ואין מכיר בטובתם של גשמים, וכשבא אדם וידע שהם צרך לעולם התפלל עליהם וירדו, וצמחו האילנות והדשאים: 
<b>ה' אלהים.</b> ה' הוא שמו, אלהים שהוא שופט ושליט על כל, וכן פרוש זה בכל מקום לפי פשוטו, ה' שהוא אלהים: 

### passuk 6
<b>ואד יעלה.</b> לענין בריאתו של אדם, העלה את התהום והשקה העננים לשרות העפר ונברא אדם, כגבל זה שנותן מים ואחר כך לש את העיסה, אף כאן והשקה ואחר כך וייצר:

### passuk 7
<b>וייצר.</b> שתי יצירות, יצירה לעולם הזה ויצירה לתחית המתים, אבל בבהמה שאינה עומדת לדין לא נכתב ביצירה שני יודי"ן: 
<b>עפר מן האדמה.</b> צבר עפרו מכל האדמה מארבע רוחות, שכל מקום שימות שם תהא קולטתו לקבורה דבר אחר נטל עפרו ממקום שנאמר בו (שמות כ כא) מזבח אדמה תעשה לי, אמר הלואי תהיה לו כפרה ויוכל לעמוד: 
<b>ויפח באפיו.</b> עשאו מן התחתונים ומן העליונים, גוף מן התחתונים ונשמה מן העליונים, לפי שביום ראשון נבראו שמים וארץ בשני ברא רקיע לעליונים. בשלישי תראה היבשה לתחתונים. ברביעי ברא מאורות לעליונים. בחמישי ישרצו המים לתחתונים, הוזקק הששי לבראות בו בעליונים ובתחתונים, ואם לאו יש קנאה במעשה בראשית, שיהיו אלו רבים על אלו בבריאת יום אחד: 
<b>לנפש חיה.</b> אף בהמה וחיה נקראו נפש חיה, אך זו של אדם חיה שבכלן, שנתוסף בו דעה ודבור:

### passuk 8
<b>מקדם.</b> במזרחו של עדן נטע את הגן ואם תאמר הרי כבר כתב (לעיל א כז) ויברא אלהים את האדם וגו'. ראיתי בברייתא של ר' אלעזר בנו של ר' יוסי הגלילי משלושים ושתים מדות שהתורה נדרשת, וזו אחת מהן כלל שלאחריו מעשה הוא פרטו של ראשון. ויברא את האדם זהו כלל, סתם בריאתו מהיכן וסתם מעשיו, חזר ופירש וייצר ה' אלהים וגו', ויצמח לו גן עדן, ויניחהו בגן עדן, ויפל עליו תרדמה, השומע סבור שהוא מעשה אחר, ואינו אלא פרטו של ראשון. וכן אצל הבהמה חזר וכתב ויצר ה' אלהים מן האדמה כל חית השדה (ב יט), כדי לפרש ויבא אל האדם לקרות שם, וללמד על העופות שנבראו מן הרקק:

### passuk 9
<b>ויצמח.</b> לענין הגן הכתוב מדבר: 
<b>בתוך הגן.</b> באמצע:

### passuk 10

### passuk 11
<b>פישון.</b> הוא נילוס נהר מצרים ועל שם שמימיו מתברכין ועולין ומשקין את הארץ נקרא פישון, כמו ופשו פרשיו דבר אחר פישון שהוא מגדל פשתן שנאמר על מצרים (ישעיה יט ט) ובשו עובדי פשתים:

### passuk 12

### passuk 13
<b>גיחון.</b> שהיה הולך והומה והמייתו גדולה מאד, כמו (שמות כא כח) כי יגח, שמנגח והולך והומה:

### passuk 14
<b>חדקל.</b> שמימיו חדין וקלין: 
<b>פרת.</b> שמימיו פרין ורבין ומברין את האדם. כוש ואשור עדיין לא היו, וכתב המקרא על שם העתיד: 
<b>קדמת אשור.</b> למזרחה של אשור: 
<b>הוא פרת.</b> החשוב על כלם, הנזכר על שם ארץ ישראל: 

### passuk 15
<b>ויקח.</b> לקחו בדברים נאים ופתהו ליכנס:

### passuk 16

### passuk 17

### passuk 18
<b>לא טוב היות וגו'.</b> שלא יאמרו שתי רשויות הן הקדוש ברוך הוא יחיד בעליונים ואין לו זוג, וזה יחיד בתחתונים ואין לו זוג: 
<b>עזר כנגדו.</b> זכה עזר, לא זכה כנגדו להלחם:

### passuk 19
<b>ויצר וגו' מן האדמה.</b> היא יצירה היא עשייה האמורה למעלה (לעיל א כה) ויעש אלהים את חית הארץ וגו', אלא בא ופירש שהעופות מן הרקק נבראו, לפי שאמר למעלה מן המים נבראו וכאן אמר מן הארץ נבראו ועוד למדך כאן שבשעת יצירתן מיד בו ביום הביאם אל האדם לקרות להם שם. ובדברי אגדה יצירה זו לשון רידוי וכבוש, כמו (דברים כ יט) כי תצור אל עיר, שכבשן תחת ידו של אדם: 
<b>וכל אשר יקרא לו האדם נפש חיה וגו'.</b> סרסהו ופרשהו כל נפש חיה אשר יקרא לו האדם שם הוא שמו לעולם: 

### passuk 20
<b>ולאדם לא מצא עזר ויפל ה' אלהים תרדמה.</b> כשהביאן הביאן לפניו כל מין ומין זכר ונקבה, אמר לכלם יש בן זוג ולי אין בן זוג, מיד ויפל:

### passuk 21
<b>מצלעותיו.</b> מסטריו, כמו (שמות כו כ) ולצלע המשכן, זהו שאמרו שני פרצופים נבראו: 
<b>ויסגר.</b> מקום החתך: 
<b>וישן ויקח.</b> שלא יראה חתיכת הבשר שממנו נבראת ותתבזה עליו: 

### passuk 22
<b>ויבן.</b> כבנין, רחבה מלמטה וקצרה מלמעלה לקבל הולד, כאוצר של חטים שהוא רחב מלמטה וקצר מלמעלה, שלא יכביד משאו על קירותיו: 
<b>ויבן את הצלע וגו' לאשה.</b> להיות אשה, כמו (שופטים ח כז) ויעש אותו גדעון לאפוד, להיות אפוד: 

### passuk 23
<b>זאת הפעם.</b> מלמד שבא אדם על כל בהמה וחיה ולא נתקררה דעתו בהם עד שבא על חוה: 
<b>לזאת יקרא אשה כי מאיש וגו'.</b> לשון נופל על לשון, מכאן שנברא העולם בלשון הקדש:

### passuk 24
<b>על כן יעזב איש.</b> רוח הקדש אומרת כן, לאסור על בני נח את העריות: 
<b>לבשר אחד.</b> הולד נוצר על ידי שניהם, ושם נעשה בשרם אחד:

### passuk 25
<b>ולא יתבוששו.</b> שלא היו יודעים דרך צניעות להבחין בין טוב לרע, ואף על פי שנתנה בו דעה לקרות שמות, לא נתן בו יצר הרע עד אכלו מן העץ ונכנס בו יצר הרע וידע מה בין טוב לרע:

>Credit : http://mobile.tora.ws (on your way)
>License : Public Domain