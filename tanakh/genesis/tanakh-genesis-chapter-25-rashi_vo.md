
### passuk 1
<b>קטורה.</b> זו הגר, ונקראת קטורה על שם שנאים מעשיה כקטרת ושקשרה פתחה שלא נזדוגה לאדם מיום שפרשה מאברהם:

### passuk 2

### passuk 3
<b>אשורם ולטושם.</b> שם ראשי אומות ותרגום של אנקלוס אין לי לישבו על לשון המקרא. שפרש למשרין, לשון מחנה. ואם תאמר שאינו כן מפני האל"ף שאינה יסודית, הרי לנו תבות שאין בראשם אל"ף ונתוספה אל"ף בראשם, כמו (עמוס ז ז) חומת אנך, שהוא מן (שמואל ב' ד ד) נכה רגלים, וכמו (מלכים ב' ד ב) אסוך שמן שהוא מן (רות ג ג) ורחצת וסכת: 
<b>ולטושם.</b> הם בעלי אהלים המתפזרים אנה ואנה ונוסעים איש באהלי אפדנו, וכן הוא אומר (ש"א ל טז) והנה נטושים על פני כל הארץ, שכן למ"ד ונו"ן מתחלפות זו בזו:

### passuk 4

### passuk 5
<b>ויתן אברהם וגו'.</b> אמר ר' נחמיה ברכה דיאתיקי, שאמר לו הקדוש ברוך הוא לאברהם (לעיל יב ב) והיה ברכה, הברכות מסורות בידך לברך את מי שתרצה, ואברהם מסרם ליצחק:

### passuk 6
<b>הפילגשים.</b> חסר כתיב, שלא היתה אלא פלגש אחת, היא הגר היא קטורה נשים בכתבה, פילגשים בלא כתבה, כדאמרינן בסנהדרין (כא א) בנשים ופילגשים דדוד: 
<b>נתן אברהם מתנת.</b> פרשו רבותינו שם טמאה מסר להם דבר אחר מה שנתן לו על אודות שרה ושאר מתנות שנתנו לו, הכל נתן להם שלא רצה להנות מהם:

### passuk 7
<b>מאת שנה ושבעים שנה וחמש שנים.</b> בן מאה כבן שבעים, ובן שבעים כבן חמש בלא חטא:

### passuk 8

### passuk 9
<b>יצחק וישמעאל.</b> מכאן שעשה ישמעאל תשובה והוליך את יצחק לפניו, והיא שיבה טובה שנאמר באברהם:

### passuk 10

### passuk 11
<b>ויהי אחרי מות אברהם ויברך וגו'.</b> נחמו תנחומי אבלים דבר אחר אף על פי שמסר הקדוש ברוך הוא את הברכות לאברהם, נתיירא לברך את יצחק מפני שצפה את עשו יוצא ממנו, אמר יבא בעל הברכות ויברך את אשר ייטב בעיניו ובא הקדוש ברוך הוא וברכו:

### passuk 12

### passuk 13
<b>בשמתם לתולדתם.</b> סדר לידתן זה אחר זה:

### passuk 14

### passuk 15

### passuk 16
<b>בחצריהם.</b> כרכים שאין להם חומה, ותרגומו בפצחיהון, שהם מפוצחים לשון פתיחה, כמו (תהלים צח ד) פצחו ורננו:

### passuk 17
<b>ואלה שני חיי ישמעאל וגו'.</b> אמר רבי חייא בר אבא למה נמנו שנותיו של ישמעאל, כדי ליחס בהם שנותיו של יעקב מן שנותיו של ישמעאל למדנו ששמש יעקב בבית עבר ארבע עשרה שנה כשפרש מאביו קודם שבא אצל לבן, שהרי כשפרש יעקב מאביו מת ישמעאל, שנאמר (להלן כח ט) וילך עשו אל ישמעאל וגו', כמו שמפורש בסוף מגלה נקראת (מגילה יז א): 
<b>ויגוע.</b> לא נאמרה גויעה אלא בצדיקים:

### passuk 18
<b>נפל.</b> שכן, כמו (שופטים ז יב) מדין ועמלק וכל בני קדם נופלים בעמק כאן הוא אומר לשון נפילה, ולהלן הוא אומר על פני כל אחיו ישכן (לעיל טז יב), עד שלא מת אברהם ישכן, משמת אברהם נפל:

### passuk 19
<b>ואלה תולדות יצחק.</b> יעקב ועשו האמורים בפרשה: 
<b>אברהם הוליד את יצחק.</b> על ידי שכתב הכתוב יצחק בן אברהם הזקק לומר אברהם הוליד את יצחק, לפי שהיו ליצני הדור אומרים מאבימלך נתעברה שרה, שהרי כמה שנים שהתה עם אברהם ולא נתעברה המנו, מה עשה הקדוש ברוך הוא, צר קלסתר פניו של יצחק דומה לאברהם, והעידו הכל אברהם הוליד את יצחק, וזהו שכתב כאן יצחק בן אברהם היה, שהרי עדות יש שאברהם הוליד את יצחק:

### passuk 20
<b>בן ארבעים שנה.</b> שהרי כשבא אברהם מהר המוריה נתבשר שנלדה רבקה, ויצחק היה בן שלשים ושבע שנה, שהרי בו בפרק מתה שרה, ומשנלד יצחק עד העקידה שמתה שרה שלשים ושבע שנה, ובת תשעים היתה כשנלד יצחק, ובת מאה עשרים ושבע כשמתה, שנאמר (כג א) ויהיו חיי שרה וגו', הרי ליצחק שלשים ושבע שנים ובו בפרק נלדה רבקה, המתין לה עד שתהא ראויה לביאה שלש שנים ונשאה: 
<b>בת בתואל מפדן ארם אחות לבן.</b> וכי עדיין לא נכתב שהיא בת בתואל ואחות לבן ומפדן ארם, אלא להגיד שבחה שהיתה בת רשע ואחות רשע ומקומה אנשי רשע, ולא למדה ממעשיהם: 
<b>מפדן ארם.</b> על שם ששני ארם היו, ארם נהרים וארם צובה, קורא אותו פדן, לשון (שמואל א' יא ז) צמד בקר, תרגום פדן תורין ויש פותרין פדן ארם כמו (הושע יב יג) שדה ארם, שבלשון ישמעאל קורין לשדה פדן:

### passuk 21
<b>ויעתר.</b> הרבה והפציר בתפלה: 
<b>ויעתר לו.</b> נתפצר ונתפייס ונתפתה לו, ואומר אני כל לשון עתר לשון הפצרה ורבוי הוא וכן (יחזקאל ח יא) ועתר ענן הקטרת, מרבית עלית העשן, וכן (שם לה יג) והעתרתם עלי דבריכם, וכן (משלי כז ו) נעתרות נשיקות שונא, דומות למרבות והנם למשא אינקריישימינ"ט בלע"ז: 
<b>לנכח אשתו.</b> זה עומד בזוית זו ומתפלל, וזו עומדת בזוית זו ומתפללת: 
<b>ויעתר לו.</b> לו ולא לה, שאין דומה תפלת צדיק בן צדיק לתפלת צדיק בן רשע לפיכך לו ולא לה:

### passuk 22
<b>ויתרוצצו.</b> על כרחך המקרא הזה אומר דרשני, שסתם מה היא רציצה זו וכתב אם כן למה זה אנכי רבותינו דרשוהו לשון ריצה, כשהיתה עוברת על פתחי תורה של שם ועבר יעקב רץ ומפרכס לצאת, עוברת על פתחי עבודה זרה עשו מפרכס לצאת. דבר אחר מתרוצצים זה עם זה ומריבים בנחלת שני עולמות: 
<b>ותאמר אם כן.</b> גדול צער העבור: 
<b>למה זה אנכי.</b> מתאוה ומתפללת על הריון: 
<b>ותלך לדרש.</b> לבית מדרשו של שם: 
<b>לדרש את ה'.</b> שיגיד לה מה תהא בסופה:

### passuk 23
<b>ויאמר ה' לה.</b> על ידי שליח, לשם נאמר ברוח הקודש והוא אמר לה: 
<b>שני גוים בבטנך.</b> גיים כתיב, אלו אנטונינוס ורבי, שלא פסקו מעל שלחנם לא צנון ולא חזרת לא בימות החמה ולא בימות הגשמים: 
<b>ושני לאמים.</b> אין לאום אלא מלכות: 
<b>ממעיך יפרדו.</b> מן המעים הם נפרדים, זה לרשעו וזה לתמו: 
<b>מלאם יאמץ.</b> לא ישוו בגדולה, כשזה קם זה נופל, וכן הוא אומר (יחזקאל כו ב) אמלאה החרבה, לא נתמלאה צור אלא מחרבנה של ירושלים:

### passuk 24
<b>וימלאו ימיה.</b> אבל בתמר כתיב (להלן לח כז) ויהי בעת לדתה שלא מלאו ימיה כי לשבעה חדשים ילדתם: 
<b>והנה תומם.</b> חסר, ובתמר תאומים מלא לפי ששניהם צדיקים, אבל כאן אחד צדיק ואחד רשע:

### passuk 25
<b>אדמוני.</b> סימן הוא שיהא שופך דמים: 
<b>כלו כאדרת שער.</b> מלא שער כטלית של צמר המלאה שער פלוקייד"א בלע"ז: 
<b>ויקראו שמו עשו.</b> הכל קראו לו כן, לפי שהיה נעשה ונגמר בשערו כבן שנים הרבה:

### passuk 26
<b>ואחרי כן יצא אחיו וגו'.</b> שמעתי מדרש אגדה הדורשו לפי פשוטו, בדין היה אוחז בו לעכבו, יעקב נצר מטפה ראשונה ועשו מן השניה, צא ולמד משפופרת שפיה קצרה, תן לה שתי אבנים זו תחת זו, הנכנסת ראשונה תצא אחרונה, והנכנסת אחרונה תצא ראשונה, נמצא עשו הנצר באחרונה יצא ראשון, ויעקב שנצר ראשונה יצא אחרון, ויעקב בא לעכבו שיהא ראשון ללידה כראשון ליצירה, ויפטור את רחמה, ויטול את הבכורה מן הדין: 
<b>בעקב עשו.</b> סימן שאין זה מספיק לגמור מלכותו עד שזה עומד ונוטלה המנו: 
<b>ויקרא שמו יעקב.</b> הקדוש ברוך הוא דבר אחר אביו קרא לו יעקב על שם אחיזת העקב: 
<b>בן ששים שנה.</b> עשר שנים משנשאה עד שנעשית בת שלש עשרה שנה וראויה להריון ועשר שנים הללו צפה והמתין לה כמו שעשה אביו לשרה, כיון שלא נתעברה ידע שהיא עקרה והתפלל עליה ושפחה לא רצה לשא, לפי שנתקדש בהר המוריה להיות עולה תמימה:

### passuk 27
<b>ויגדלו הנערים ויהי עשו.</b> כל זמן שהיו קטנים לא היו נכרים במעשיהם ואין אדם מדקדק בהם מה טיבם, כיון שנעשו בני שלש עשרה שנה זה פרש לבתי מדרשות וזה פרש לעבודה זרה: 
<b>ידע ציד.</b> לצוד ולרמות את אביו בפיו, ושואלו אבא היאך מעשרין את המלח ואת התבן, כסבור אביו שהוא מדקדק במצות: 
<b>איש שדה.</b> כמשמעו אדם בטל וצודה בקשתו חיות ועופות: 
<b>תם.</b> אינו בקי בכל אלה, אלא כלבו כן פיו מי שאינו חריף לרמות קרוי תם: 
<b>ישב אהלים.</b> אהלו של שם ואהלו של עבר:

### passuk 28
<b>בפיו.</b> כתרגומו בפיו של יצחק ומדרשו בפיו של עשו שהיה צד אותו ומרמהו בדבריו:

### passuk 29
<b>ויזד.</b> לשון בשול, כתרגומו: 
<b>והוא עיף.</b> ברציחה, כמה דתימא (ירמיה ד לא) כי עיפה נפשי להורגים:

### passuk 30
<b>הלעיטני.</b> אפתח פי ושפוך הרבה לתוכו, כמו ששנינו: אין אובסין את הגמל אבל מלעיטין אותו (שבת קנה:): 
<b>מן האדם האדם.</b> עדשים אדמות, ואותו היום מת אברהם שלא יראה את עשו בן בנו יוצא לתרבות רעה, ואין זו שיבה טובה שהבטיחו הקדוש ברוך הוא, לפיכך קצר הקדוש ברוך הוא חמש שנים משנותיו, שיצחק חי מאה ושמונים שנה וזה מאה שבעים וחמש שנה, ובשל יעקב עדשים להברות את האבל ולמה עדשים, שדומות לגלגל שהאבלות גלגל החוזר בעולם (ועוד מה עדשים אין להם פה כך האבל אין לו פה שאסור לדבר. לפיכך המנהג להברות את האבל בתחלת מאכלו ביצים שהם עגלים ואין להם פה, כך אבל אין לו פה כדאמרינן במועד קטן (כא ב) אבל כל שלשה ימים הראשונים אינו משיב שלום לכל אדם וכל שכן שאינו שואל בתחלה, משלשה ועד שבעה משיב ואינו שואל וכו'):

### passuk 31
<b>מכרה כיום.</b> כתרגומו, כיום דילהן, כיום שהוא ברור, כך מכור לי מכירה ברורה: 
<b>בכרתך.</b> לפי שהעבודה בבכורות, אמר יעקב אין רשע זה כדאי שיקריב להקדוש ברוך הוא:

### passuk 32
<b>הנה אנכי הולך למות.</b> (מתנודדת והולכת היא הבכורה שלא תהא כל עת העבודה בבכורות כי שבט לוי יטל אותה ועוד) אמר עשו מה טיבה של עבודה זו, אמר לו כמה אזהרות וענשין ומיתות תלוין בה, כאותה ששנינו אלו הן שבמיתה שתויי יין, ופרועי ראש אמר אני הולך למות על ידה, אם כן מה חפץ לי בה:

### passuk 33

### passuk 34
<b>ויבז עשו.</b> העיד הכתוב על רשעו שבזה עבודתו של מקום:

>Credit : http://mobile.tora.ws (on your way)
>License : Public Domain