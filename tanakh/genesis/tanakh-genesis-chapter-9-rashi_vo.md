
### passuk 1

### passuk 2
<b>וחתכם.</b> ואימתכם כמו (איוב ו כא) תראו חתת ואגדה לשון חיות שכל זמן שהתינוק בן יומו חי אין אתה צריך לשמרו מן העכברים, עוג מלך הבשן מת, צריך לשמרו מן העכברים, שנאמר ומוראכם וחתכם יהיה, אימתי יהיה מוראכם על החיות, כל זמן שאתם חיים:

### passuk 3
<b>לכם יהיה לאכלה.</b> שלא הרשיתי לאדם הראשון לאכול בשר אלא ירק עשב, ולכם כירק עשב שהפקרתי לאדם הראשון, נתתי לכם את כל:

### passuk 4
<b>בשר בנפשו.</b> אסר להם אבר מן החי, כלומר כל זמן שנפשו בו לא תאכלו הבשר: 
<b>בנפשו דמו.</b> בעוד נפשו בו: 
<b>בשר בנפשו לא תאכלו.</b> הרי אבר מן החי ואף בנפשו דמו לא תאכלו, הרי דם מן החי:

### passuk 5
<b>ואך את דמכם.</b> אף על פי שהתרתי לכם נטילת נשמה בבהמה, את דמכם אדרוש מהשופך דם עצמו: 
<b>לנפשותיכם.</b> אף החונק עצמו אף על פי שלא יצא ממנו דם: 
<b>מיד כל חיה.</b> לפי שחטאו דור המבול והפקרו למאכל חיות רעות לשלוט בהן, שנאמר (תהלים מט יג) נמשל כבהמות נדמו, לפיכך הצרך להזהיר עליהן את החיות: 
<b>ומיד האדם.</b> מיד ההורג במזיד ואין עדים אני אדרוש: 
<b>מיד איש אחיו.</b> מיד שהוא אוהב לו כאח והרגו שוגג, אני אדרוש, אם לא יגלה ויבקש על עונו למחל, שאף השוגג צריך כפרה, ואם אין עדים לחייבו גלות והוא אינו נכנע, הקדוש ברוך הוא דורש ממנו כמו שדרשו רבותינו זכרונם לברכה והאלהים אנה לידו במסכת מכות (י ב) הקדוש ברוך הוא מזמנן לפנדק אחד וכו':

### passuk 6
<b>באדם דמו ישפך.</b> אם יש עדים המיתוהו אתם, למה, כי בצלם אלהים וגו': 
<b>עשה את האדם.</b> זה מקרא חסר, וצריך להיות עשה העושה את האדם, וכן הרבה במקרא:

### passuk 7
<b>ואתם פרו ורבו.</b> לפי פשוטו הראשונה לברכה, וכאן לצווי ולפי מדרשו להקיש מי שאינו עוסק בפריה ורביה לשופך דמים:

### passuk 8

### passuk 9
<b>ואני הנני.</b> מסכים אני עמך, שהיה נח דואג לעסוק בפריה ורביה עד שהבטיחו הקדוש ברוך הוא שלא לשחת את העולם עוד, וכן עשה ובאחרונה אמר לו הנני מסכים לעשות קיום וחזוק ברית להבטחתי, ואתן לך אות:

### passuk 10
<b>חית הארץ אתכם.</b> הם המתהלכים עם הבריות: 
<b>מכל יוצאי התבה.</b> להביא שקצים ורמשים: 
<b>לכל חית הארץ.</b> להביא המזיקין שאינן בכלל החיה אשר אתכם, שאין הלוכן עם הבריות:

### passuk 11
<b>והקימותי.</b> אעשה קיום לבריתי, ומהו קיומו, את הקשת כמו שמסים והולך:

### passuk 12
<b>לדרת עולם.</b> נכתב חסר, שיש דורות שלא הצרכו לאות לפי שצדיקים גמורים היו, כמו דורו של חזקיהו מלך יהודה, ודורו של רבי שמעון בן יוחאי:

### passuk 13

### passuk 14
<b>בענני ענן.</b> כשתעלה במחשבה לפני להביא חשך ואבדון לעולם:

### passuk 15

### passuk 16
<b>בין אלהים ובין כל נפש חיה.</b> בין מדת הדין של מעלה וביניכם שהיה לו לכתוב ביני ובין כל נפש חיה אלא זהו מדרשו כשתבא מדת הדין לקטרג עליכם (לחיב אתכם) אני רואה את האות ונזכר:

### passuk 17
<b>זאת אות הברית.</b> הראהו הקשת ואמר לו הרי האות שאמרתי:

### passuk 18
<b>וחם הוא אבי כנען.</b> למה הצרך לומר כאן, לפי שהפרשה עסוקה ובאה בשכרותו של נח שקלקל בה חם, ועל ידו נתקלל כנען, ועדיין לא כתב תולדות חם, ולא ידענו שכנען בנו, לפיכך הצרך לומר כאן וחם הוא אבי כנען:

### passuk 19

### passuk 20
<b>ויחל.</b> עשה עצמו חלין, שהיה לו לעסוק תחלה בנטיעה אחרת: 
<b>איש האדמה.</b> אדוני האדמה, כמו (רות א ג) איש נעמי: 
<b>ויטע כרם.</b> כשנכנס לתבה הכניס עמו זמורות ויחורי תאנים:

### passuk 21
<b>ויתגל.</b> לשון ויתפעל: 
<b>אהלו.</b> אהלה כתיב רמז לעשרת שבטים שנקראו על שם שומרון שנקראת אהלה, שגלו על עסקי היין, שנאמר השתים במזרקי יין (עמוס ו ו):

### passuk 22
<b>וירא חם אבי כנען.</b> יש מרבותינו אומרים כנען ראה והגיד לאביו לכך הזכר על הדבר ונתקלל: 
<b>וירא את ערות אביו.</b> יש אומרים סרסו ויש אומרים רבעו:

### passuk 23
<b>ויקח שם ויפת.</b> אין כתיב כאן ויקחו אלא ויקח, למד על שם שנתאמץ במצוה יותר מיפת, לכך זכו בניו לטלית של ציצית, ויפת זכה לקבורה לבניו, שנאמר (יחזקאל לט יא) אתן לגוג מקום שם קבר וחם שבזה את אביו נאמר בזרעו (ישעיה כ ד) כן ינהג מלך אשור את שבי מצרים ואת גלות כוש נערים וזקנים ערום ויחף וחשופי שת וגו': 
<b>ופניהם אחורנית.</b> למה נאמר פעם שניה, מלמד שכשקרבו אצלו והצרכו להפך עצמם לכסותו, הפכו פניהם אחורנית:

### passuk 24
<b>בנו הקטן.</b> הפסול והבזוי, כמו (ירמיה מט טו) הנה קטן נתתיך בגוים בזוי באדם:

### passuk 25
<b>ארור כנען.</b> אתה גרמת לי שלא אוליד בן רביעי אחר לשמשני, ארור בנך רביעי להיות משמש את זרעם של אלו הגדולים, שהטל עליהם טורח עבודתי מעתה ומה ראה חם שסרסו, אמר להם לאחיו אדם הראשון שני בנים היו לו, והרג זה את זה בשביל ירשת העולם ואבינו יש לו שלשה בנים ועודנו מבקש בן רביעי:

### passuk 26
<b>ברוך ה' אלהי שם.</b> שעתיד לשמור הבטחתו לזרעו לתת להם את ארץ כנען: 
<b>ויהי כנען עבד למו.</b> למס עובד:

### passuk 27
<b>יפת אלהים ליפת.</b> מתורגם יפתי, ירחיב: 
<b>וישכון באהלי שם.</b> ישרה שכינתו בישראל ומדרש חכמים אף על פי שיפת אלהים ליפת, שבנה כרש שהיה מבני יפת בית שני, לא שרתה בו שכינה. והיכן שרתה, במקדש ראשון שבנה שלמה שהיה מבני שם: 
<b>ויהי כנען עבד למו.</b> אף משיגלו בני שם, ימכרו להם עבדים מבני כנען:

>Credit : http://mobile.tora.ws (on your way)
>License : Public Domain