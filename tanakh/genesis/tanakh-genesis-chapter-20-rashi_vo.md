
### passuk 1
<b>ויסע משם אברהם.</b> כשראה שחרבו הכרכים ופסקו העוברים והשבים נסע לו משם דבר אחר להתרחק מלוט שיצא עליו שם רע שבא על בנותיו:

### passuk 2
<b>ויאמר אברהם.</b> כאן לא נטל רשות אלא על כרחה שלא בטובתה לפי שכבר לקחה לבית פרעה על ידי כן: 
<b>אל שרה אשתו.</b> על שרה אשתו וכיוצא בו (ש"א ד יט) אל הלקח ארון וגו' ואל מות חמיה, שניהם בלשון על:

### passuk 3

### passuk 4
<b>לא קרב אליה.</b> המלאך מנעו, כמו שנאמר (פסוק ו) לא נתתיך לנגע אליה: 
<b>הגוי גם צדיק תהרג.</b> אף אם הוא צדיק תהרגנו שמא כך דרכך לאבד האמות חנם, כך עשית לדור המבול ולדור הפלגה, אף אני אומר שהרגתם על לא דבר, כשם שאתה אומר להרגני:

### passuk 5
<b>גם הוא.</b> לרבות עבדים וגמלים וחמרים שלה, את כלם שאלתי ואמרו לי אחיה הוא: 
<b>בתם לבבי.</b> שלא דמיתי לחטוא: 
<b>ובנקיון כפי.</b> נקי אני מן החטא שלא נגעתי בה:

### passuk 6
<b>ידעתי כי בתם לבבך וגו'.</b> אמת שלא דמית מתחלה לחטוא אבל נקיון כפים אין כאן: 
<b>לא נתתיך.</b> לא ממך היה שלא נגעת בה אלא חשכתי אני אותך מחטוא, ולא נתתי לך כח, וכן (לקמן לא ז) ולא נתנו אלהים, וכן (שופט' טו א) ולא נתנו אביה לבוא:

### passuk 7
<b>השב אשת האיש.</b> ואל תהא סבור שמא תתגנה בעיניו ולא יקבלנה או ישנאך ולא יתפלל עליך: 
<b>כי נביא הוא.</b> ויודע שלא נגעת בה, לפיכך ויתפלל בעדך:

### passuk 8

### passuk 9
<b>מעשים אשר לא יעשו.</b> מכה אשר לא הרגלה לבא על בריה באה לנו על ידך, עצירת כל נקבים, של זרע ושל קטנים ורעי ואזנים וחוטם:

### passuk 10

### passuk 11
<b>רק אין יראת אלהים.</b> אכסנאי שבא לעיר, על עסקי אכילה ושתיה שואלין אותו או על עסקי אשתו שואלין אותו אשתך היא או אחותך היא:

### passuk 12
<b>אחותי בת אבי היא.</b> ובת אב מתרת לבן נח, שאין אבות לגוי וכדי לאמת דבריו השיבם כן. ואם תאמר והלא בת אחיו היתה, בני בנים הרי הן כבנים והרי היא בתו של תרח, וכן הוא אומר ללוט (יג ח) כי אנשים אחים אנחנו: 
<b>אך לא בת אמי.</b> הרן מאם אחרת היה:

### passuk 13
<b>ויהי כאשר התעו אותי וגו'.</b> אנקלוס תרגם מה שתרגם ויש לישבו עוד, דבר דבור על אפניו, כשהוציאני הקדוש ברוך הוא מבית אבי להיות משוטט ונד ממקום למקום, וידעתי שאעבור במקום רשעים ואומר לה זה חסדך אשר תעשי עמדי: 
<b>כאשר התעו.</b> לשון רבים, ואל תתמה, כי בהרבה מקומות לשון אלהות ולשון מרות קרוי לשון רבים (שמואל ב' ז כג) אשר הלכו אלהים, (דברים ה כג) אלהים חיים, (יהושע כד יט) אלהים קדושים הוא, וכל לשון אלהים לשון רבים. וכן (לט כ) ויקח אדוני יוסף, (דברים י יז) אדוני האדונים, (להלן מב לג) אדוני הארץ, וכן (שמות כב יד) בעליו עמו, (שמות כא כט) והועד בבעליו. ואם תאמר מהו לשון התעו, כל הגולה ממקומו ואינו מישב קרוי תועה, כמו (לקמן כא יד) ותלך ותתע, (תהלים קיט קעו) תעיתי כשה אובד, (איוב לח מא) יתעו לבלי אכל, יצאו ויתעו לבקש אכלם: 
<b>אמרי לי.</b> עלי, וכן (לקמן כו ז) וישאלו אנשי המקום לאשתו, על אשתו וכן (שמות יד ג) ואמר פרעה לבני ישראל, כמו על בני ישראל, (שופטים ט נד) פן יאמרו לי אשה הרגתהו: 

### passuk 14
<b>ויתן לאברהם.</b> כדי שיתפייס ויתפלל עליו:

### passuk 15
<b>הנה ארצי לפניך.</b> אבל פרעה אמר לו (לעיל יב יט) הנה אשתך קח ולך, לפי שנתירא שהמצריים שטופי זמה:

### passuk 16
<b>ולשרה אמר.</b> אבימלך, לכבודה כדי לפיסה הנה עשיתי לך כבוד זה, נתתי ממון לאחיך שאמרת עליו אחי הוא, הנה הממון והכבוד הזה לך כסות עינים: 
<b>לכל אשר אתך.</b> יכסו עיניהם שלא יקלוך, שאלו השיבותיך ריקנית יש להם לומר לאחר שנתעלל בה החזירה, עכשיו שהצרכתי לבזבז ממון ולפייסך, יודעים יהיו שעל כרחי השיבותיך ועל ידי נס: 
<b>ואת כל.</b> ועם כל באי העולם: 
<b>ונכחת.</b> יהא לך פתחון פה להתוכח ולהראות דברים נכרים הללו ולשון תוכחת בכל מקום ברור דברים, ובלע"ז אישפרובי"ר [לבחן] ואונקלוס תרגם בפנים אחרים, ולשון המקרא כך הוא נופל על התרגום הנה הוא לך כסות של כבוד על העינים שלי ששלטו בך ובכל אשר אתך, ועל כן תרגומו וחזית יתיך וית כל דעמיך. ויש מדרש אגדה אבל ישוב לשון המקרא פרשתי:

### passuk 17
<b>וילדו.</b> כתרגומו ואתרוחו, נפתחו נקביהם והוציאו מה שצריך לצאת והיא לידה שלהם:

### passuk 18
<b>בעד כל רחם.</b> כנגד כל פתח: 
<b>על דבר שרה.</b> על פי דבורה של שרה:

>Credit : http://mobile.tora.ws (on your way)
>License : Public Domain