
### passuk 1

### passuk 2
<b>עדה בת אילון.</b> היא (לעיל כו לד) בשמת בת אילון, ונקראת בשמת על שם שהיתה מקטרת בשמים לעבודה זרה: 
<b>אהליבמה.</b> היא יהודית, והוא כנה שמה יהודית לומר שהיא כופרת בעבודה זרה כדי להטעות את אביו: 
<b>בת ענה בת צבעון.</b> אם בת ענה לא בת צבעון, ענה בנו של צבעון, שנאמר (פסוק כד) ואלה בני צבעון ואיה וענה, מלמד שבא צבעון על כלתו אשת ענה ויצאת אהליבמה מבין שניהם והודיעך הכתוב שכלן בני ממזרות היו:

### passuk 3
<b>בשמת בת ישמעאל.</b> ולהלן קורא לה (כח ט) מחלת מצינו באגדת מדרש ספר שמואל (פרק יז) שלשה מוחלין להן עונותיהם גר שנתגיר, והעולה לגדלה, והנושא אשה, ולמד הטעם מכאן, לכך נקראת מחלת שנמחלו עונותיה: 
<b>אחות נביות.</b> על שם שהוא השיאה לו משמת ישמעאל נקראת על שמו:

### passuk 4

### passuk 5
<b>ואהליבמה ילדה וגו'.</b> קרח זה ממזר היה ובן אליפז היה, שבא על אשת אביו אל אהליבמה אשת עשו שהרי הוא מנוי עם (פסוק טז) אלופי אליפז בסוף הענין:

### passuk 6
<b>וילך אל ארץ.</b> לגור באשר ימצא:

### passuk 7
<b>ולא יכלה ארץ מגוריהם.</b> להספיק מרעה לבהמות שלהם ומדרש אגדה (פסוק ו) מפני יעקב אחיו, מפני שטר חוב של גזרת (טו יג) כי גר יהיה זרעך, המטל על זרעו של יצחק, אמר אלך לי מכאן, אין לי חלק לא במתנה שנתנה לו הארץ הזאת, ולא בפרעון השטר. ומפני הבושה, שמכר בכורתו:

### passuk 8

### passuk 9
<b>ואלה.</b> התולדות שהולידו בניו עכשיו משהלך לשעיר:

### passuk 10

### passuk 11

### passuk 12
<b>ותמנע היתה פילגש.</b> להודיע גדלתו של אברהם כמה היו תאבים לדבק בזרעו תמנע זו בת אלופים היתה, שנאמר (פסוק כב) ואחות לוטן תמנע, ולוטן מאלופי יושבי שעיר היה, מן החורים שישבו בה לפנים, אמרה איני זוכה להנשא לך, הלואי ואהיה פילגש. ובדברי הימים מונה אותה (דברי הימים א' א לו) בבניו של אליפז, מלמד שבא על אשתו של שעיר ויצאה תמנע מביניהם, וכשגדלה נעשית פילגשו, וזהו ואחות לוטן תמנע, ולא מנאה עם בני שעיר שהיתה אחותו מן האם ולא מן האב:

### passuk 13

### passuk 14

### passuk 15
<b>אלה אלופי בני עשו.</b> ראשי משפחות:

### passuk 16

### passuk 17

### passuk 18

### passuk 19

### passuk 20
<b>ישבי הארץ.</b> שהיו יושביה קודם שבא עשו לשם ורבותינו דרשו שהיו בקיאין בישובה של ארץ, מלא קנה זה לזיתים מלא קנה זה לגפנים, שהיו טועמין העפר ויודעים אי זו נטיעה ראויה לה:

### passuk 21

### passuk 22

### passuk 23

### passuk 24
<b>ואיה וענה.</b> וי"ו יתרה, והוא כמו איה וענה, והרבה יש במקרא (דניאל ח יג) תת וקדש וצבא מרמס, (תהלים עו ז) נרדם ורכב וסוס: 
<b>הוא ענה.</b> האמור למעלה (פסוק כ) שהוא אחיו של צבעון וכאן הוא קורא אותו בנו, מלמד שבא צבעון על אמו והוליד את ענה: 
<b>את הימם.</b> פרדים, הרביע חמור על סוס נקבה וילדה פרד, והוא היה ממזר והביא פסולין לעולם ולמה נקרא שמם ימים, שאימתן מטלת על הבריות, דאמר רבי חנינא מימי לא שאלני אדם על מכת פרדה לבנה וחיה (והלא קא חזינן דחיה, אל תקרי וחיה אלא וחיתה, כי המכה לא תרפא לעולם). ולא הזקק לכתוב לנו משפחות החורי אלא מפני תמנע, ולהודיע גדלת זרע אברהם, כמו שפרשתי למעלה (פסוק יב):

### passuk 25

### passuk 26

### passuk 27

### passuk 28

### passuk 29

### passuk 30

### passuk 31
<b>ואלה המלכים וגו'.</b> שמנה היו וכנגדן העמיד יעקב ובטל מלכות עשו בימיהם, ואלו הן שאול, ואיש בשת, דוד, ושלמה, רחבעם, אביה, אסא, יהושפט ובימי יורם בנו כתיב (מ"ב ח כ) בימיו פשע אדום מתחת יד יהודה וימלכו עליהם מלך, ובימי שאול כתיב (מ"א כב מח) ומלך אין באדום נצב מלך:

### passuk 32

### passuk 33
<b>יובב בן זרח מבצרה.</b> בצרה מערי מואב היא, שנאמר (ירמיה מח כד) ועל קריות ועל בצרה וגו', ולפי שהעמידה מלך לאדום, עתידה ללקות עמהם, שנאמר (ישעיה לד ו) כי זבח לה' בבצרה:

### passuk 34

### passuk 35
<b>המכה את מדין בשדה מואב.</b> שבא מדין על מואב למלחמה, והלך מלך אדום לעזור את מואב ומכאן אנו למדים שהיו מדין ומואב מריבים זה עם זה, ובימי בלעם עשו שלום להתקשר על ישראל:

### passuk 36

### passuk 37

### passuk 38

### passuk 39
<b>בת מי זהב.</b> שהיה אומר מהו זהב, עשיר היה ואין זהב חשוב בעיניו לכלום:

### passuk 40
<b>ואלה שמות אלופי עשו.</b> שנקרא על שם מדינותיהם לאחר שמת הדר ופסקה מהם מלכות והראשונים הנזכרים למעלה, הם שמות תולדותם, וכן מפורש בדברי הימים (דברי הימים א' א נא) וימת הדד ויהיו אלופי אדום אלוף תמנע וגו':

### passuk 41

### passuk 42

### passuk 43
<b>מגדיאל.</b> היא רומי:

>Credit : http://mobile.tora.ws (on your way)
>License : Public Domain