
### passuk 1
<b>למה רגשו גוים.</b> רבותינו דרשו את הענין על מלך המשיח ולפי משמעו יהיה נכון לפותרו על דוד עצמו כעין שנאמר (ש"ב ה יז) וישמעו פלשתים כי משחו ישראל את דוד למלך עליהם ויקבצו פלשתים את מחניהם ונפלו בידו ועליהם אמר למה רגשו גוים ונתקבצו כולם:
<b>ולאומים יהגו.</b> בלבם ריק:
<b>ולאומים.</b> מנחם פתר לאומים ואומים וגוים כלם קרובי ענין:

### passuk 2
<b>יתיצבו מלכי ארץ ורוזנים נוסדו יחד וגו'.</b> ורוזנים שיניור"ש בלעז:
<b>נוסדו.</b> לשון סוד פורקונשילרוו"ט בלע"ז ומה היא העצה:

### passuk 3
<b>ננתקה את מוסרותימו.</b> דישרונפרוימ"ש לויקוראנגל"ש בלעז, אלו רצועות שקושרין העול בהם:
<b>עבותימו.</b> לויקורדו"ש בלעז:

### passuk 4
<b>ישחק ילעג ידבר.</b> לשון הוה הם משמשין:

### passuk 5
<b>אז ידבר אלימו.</b> כמו עליהם ומה הוא הדבור:

### passuk 6
<b>ואני נסכתי מלכי.</b> למה רגשתם ואנכי מניתי לי את זה לנסוך ולמלוך על ציון הר קדשי:

### passuk 7
<b>אספרה אל חוק.</b> אמר דוד חוק קצוב הוא ומקבל עלי לספר זאת ולהודיע:
<b>ה' אמר אלי.</b> על ידי נתן וגד ושמואל:
<b>בני אתה.</b> ראש לישראל הקרוין בתורה בני בכורי והם יתקיימו על ידך כמו שנאמר באבנר (שם ב ג) כה אמר ה' ביד דוד עבדי אושיע את עמי ישראל ובשבילם אתה לפני כבן שכולם תלויין בך:
<b>אני היום.</b> שהמלכתיך עליהם:
<b>ילדתיך.</b> להיות קרוי בני וחביב עלי כבן בשבילם כמו שנאמר (דברי הימים א י״ד:ב׳) וידע דוד כי הכינו ה' למלך על ישראל וכי נשאת מלכותו בעבור עמו ישראל ומצינו במלכי ישראל החביבין לפניו שקרוין בנים כמו שנאמר (ש"ב כז) בשלמה הוא יהיה לי לבן ואני אהיה לו לאב ועוד מצינו בדוד במזמור פ"ט הוא יקראני אבי אתה אלי וצור ישועתי:

### passuk 8
<b>שאל ממני.</b> התפלל אלי בכל עת שאתה בא להלחם באויביך:

### passuk 9
<b>תרועם.</b> תרוצצם:
<b>בשבט ברזל.</b> היא החרב:
<b>תנפצם.</b> תשברם והוא ל' נפוץ בכל המקרא חרס המשובר לשברים דקים:

### passuk 10
<b>ועתה מלכים השכילו.</b> נביאי ישראל אנשי רחמים ומוכיחים אומות העולם לסור מרעתם שהקב"ה פושט יד לרשעים ולצדיקים:

### passuk 11
<b>וגילו ברעדה.</b> כשתבוא אותה רעדה שכתוב בה (ישעיהו ל״ג:י״ד) אחזה רעדה חנפים תגילו ותשמחו אם עבדתם את ה':

### passuk 12
<b>נשקו בר.</b> זרזו עצמכם בבר לב (נ"א) נשקו בר ארנישמנט בלעז, ומנחם פתר אותו ל' תאוה כמו (בראשית ג׳:ט״ז) ואל אישך תשוקתך:
<b>פן יאנף.</b> פן יקצוף:
<b>ותאבדו דרך.</b> כענין שנאמר ודרך רשעים תאבד (לעיל א):
<b>כי יבער כמעט אפו.</b> כי ברגע מועט יבער אפו עליכם פתאום ואותה שעה אשרי כל חוסי בו יהיו ניכרים אשורי החוסים בו:

>Credit : sefaris
>License : CC-BY