
### passuk 1

### passuk 2
<b>בעיר אלהינו.</b> לעתיד לבא כשיבנה את עירו יהיה בשבילה גדול ומהולל:

### passuk 3
<b>יפה נוף.</b> עיר שהוא נוף יפה לשון נוף של אילן, דבר אחר כלת של יופי שכן קורין בכרכי הים לכלה ננפי, ומנחם חברו כמו שלשת הנפת קונטריא"ה בלע"ז (יהושע י״ז:י״א), אבל דונש פתר אותו לשון נוף של אילן ונקרא הר ציון יפה נוף כי הוא הר הזתים (סא"א):
<b>משוש כל הארץ.</b> ומה היא משושה ירכתי צפון, אנגלא"ש בלע"ז, ירך המזבח צפונה ששם שוחטין חטאות ואשמות ומי שהיה עצב על עבירות שבידו מביא חטאות ואשמות ומתכפר לו והוא יוצא משם שמח ועל ידי הקרבנות טובה באה:

### passuk 4
<b>נודע למשגב.</b> כשישכון בה לעתיד יאמרו כן:

### passuk 5
<b>המלכים נועדו.</b> להלחם עליה במלחמת גוג ומגוג:
<b>עברו יחדו.</b> למלחמה:

### passuk 6
<b>המה ראו.</b> את הקב"ה יוצא ונלחם בגוים ההם כן תמהו:
<b>נחפזו.</b> פור"נט אטורדי"ץ בלע"ז, כמו ובחפזותה:

### passuk 7

### passuk 8
<b>ברוח קדים.</b> הוא לשון פורענו' שהקדוש ברוך הוא נפרע בו מן הרשעים כמו שנאמר ויולך ה' את הים ברוח קדים וגו' (שמות י״ד:כ״א) וכן בצור רוח קדים שברך בלב ימים (יחזקאל כ״ז:כ״ו) ברוח אפיצם לפני אויב (ירמיהו י״ח:י״ז):
<b>אניות תרשיש.</b> הם שכיני צור היא אפריקא ומאדום היא:

### passuk 9
<b>כאשר שמענו.</b> הנחמות מפי הנביאים כן ראינו:

### passuk 10
<b>דמינו אלהים חסדך.</b> הנביא חוזר ומתפלל להקב"ה ואומר דמינו וקוינו אל חסדיך לראות תשועתך זו בקרב היכלך, ומנחם פתר אותו לשון מחשבה כמו אל תדמי בנפשך (אסתר ד'):

### passuk 11
<b>כשמך אלהים כן תהלתך.</b> כאשר שמך גדול כן תהלתך גדול בפי כל:

### passuk 12
<b>תגלנה בנות יהודה.</b> כל שאר ערי יהודה הם לציון בנות כמו וילכוד את קנת ואת בנותיה:
<b>למען משפטיך.</b> שתעשה דין באומות:

### passuk 13
<b>סבו ציון.</b> אתם הבונים אותה:
<b>ספרו.</b> לשון מנין דעו כמה מגדלים ראוים לה:

### passuk 14
<b>לחילה.</b> לחומותיה כמו חיל וחומה, (איכה ב'):
<b>פסגו ארמנותיה.</b> הגביהו בירנותיה, כמו אשדות הפסגה, (דברים ג׳:י״ז) דמתרגמינן רמתא:
<b>למען תספרו.</b> את גובהה ואת יופיה לדור שאחריכ':

### passuk 15
<b>עלמות.</b> כאדם המנהיג את בנו קטן לאט, ומנחם פתר אותו לשון עולם וכן פתרונו ינהגנו לעולמי':

>Credit : sefaris
>License : CC-BY