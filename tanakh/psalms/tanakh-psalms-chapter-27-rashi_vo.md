
### passuk 1

### passuk 2

### passuk 3
<b>בזאת אני בוטח.</b> במה שאמר למעלה ה' מעוז חיי:

### passuk 4
<b>ולבקר בהיכלו.</b> ליראות שם בכל בקר ובקר כך פירשו דונש, ומנחם חברו עם לא יבקר בין טוב לרע (ויקרא כ"ז), אבל דונש פתר לשון בוקר:

### passuk 5
<b>כי יצפנני בסכה.</b> בטוח אני שיצפנני בבית מקדשו ושנינו בסדר עולם שהמקרא הזה נאמר על יואש בן אחזיה שהסתירתו יהושבע אחותו בעליית בית קדשי הקדשים, כענין שנאמר (מלכים ב י״א:ג׳) ויהי אתה בית ה' מתחבא שש שנים:
<b>בצור ירוממני.</b> העמיד על סלע רגלי:

### passuk 6
<b>זבחי תרועה.</b> זבחים שאומר עליהם שיר:

### passuk 7

### passuk 8
<b>לך אמר לבי בקשו פני.</b> בשבילך בשליחותיך אומר (לי) לבי בקשו כלכם ישראל את פני ואני שומע לו, את פניך ה' אבקש:
<b>לך.</b> כמו (איוב ל״ג:ו׳) הן אני כפיך לאל, במקומו, אם לאל תריבון (שם י"ג), במקומו, אף כאן לך אמר לבי במקומך בא אלי לבי לומר כן:

### passuk 9
<b>אל תט.</b> אל תכריע כמו ויט שמים (לעיל י"ח):

### passuk 10
<b>כי אבי ואמי עזבוני.</b> בשעת תשמיש להנאתן נתכוונו כיון שגמרו הנאתן זה הופך פניו אילך וזה הופך פניו אילך:
<b>וה' יאספני.</b> הקב"ה שומר את הטיפה וצר את העובר:

### passuk 11

### passuk 12
<b>בנפש צרי.</b> בתאות שונאי להיות תאותם מתקיימת עלי:
<b>ויפח חמס.</b> דוברי רעה לשון אחר לשון מוקש (סא"א):

### passuk 13
<b>לולא האמנתי וגו'.</b> אם לא שהאמנתי בהקב"ה כבר קמו בי אותם עדי שקר וכלוני, לולא נקוד עליו למדרש שדרשו רבותינו יודע אני שאתה נותן שכר לצדיקים לעולם הבא אבל איני יודע אם יש לי חלק עמהם אם לאו:

### passuk 14
<b>וקוה אל ה'.</b> ואם לא תתקבל תפלתך חזור וקוה:

>Credit : sefaris
>License : CC-BY