
### passuk 1

### passuk 2
<b>במשל פי.</b> הם דברי תורה:

### passuk 3

### passuk 4
<b>לא נכחד מבניהם.</b> וגם אנו לא נכחד מבניהם של אבותינו מלהודיעם מה שספרו לנו:

### passuk 5

### passuk 6

### passuk 7
<b>כסלם.</b> תוחלתם וכן אם שמתי זהב כסלי (איוב ל״א:כ״ד):

### passuk 8
<b>כאבותם.</b> שהיו במצרים ובמדבר:

### passuk 9
<b>בני אפרים.</b> שיצאו ממצרים בזרוע לפני הקץ ובטחו בגבורתם ובחציהם וסופם הפכו לנוס ביום קרב כמפורש בדברי הימים והרגום אנשי גת הנולדי' בארץ:
<b>רומי.</b> משליכין וזורקין, כמו רמה בים (שמות טו):

### passuk 10

### passuk 11

### passuk 12
<b>נגד אבותם עשה פלא.</b> אחרי כן כשהגיע הקץ אף הם ויוסיפו לחטוא לו כמו שמסיים והולך:
<b>נגד אבותם.</b> אברהם יצחק ויעקב באו על הים והראם הקב"ה היאך הוא גואל את בניהם:

### passuk 13
<b>כמו נד.</b> תל גבוה כדמתרגמינן נצבו כמו נד (שם) קמו כשור:

### passuk 14

### passuk 15
<b>יבקע צורים.</b> והכית בצור וגו' (שם יז):
<b>וישק כתהומות רבה.</b> אף כשהיו הולכים בתוך הים שמימיו מלוחים המתיק להם מעיינות בתוך התהום:

### passuk 16
<b>ויורד כנהרות מים.</b> שהיו נוזלין מן הבאר והנשיאים היו עושין שרטוט במשענותם והמים נמשכים אחריהם לכל חניית שבט ושבט כענין שנאמר במחוקק במשענותם כמו שמפורש בארבעים ותשע מדות:

### passuk 17
<b>למרות.</b> להקניט כמו ממרי' הייתם (דברים ט):

### passuk 18

### passuk 19

### passuk 20
<b>שאר.</b> בשר:

### passuk 21
<b>ואש נשקה ביעקב.</b> כמו ובערו והשיקו (יחזקאל ל״ט:ט׳) שהוא ל' היסק ותבערה כדכתיב ותבער בם אש ה':

### passuk 22

### passuk 23

### passuk 24

### passuk 25
<b>לחם אבירים.</b> לחמם של מלאכים, ד"א אבירים איברים שהיה נבלע בכל האברים ולא היו צריכים לנקביהם:

### passuk 26
<b>יסע קדים.</b> ורוח נסע מאת ה' ויגז שלוים (במדבר י״א:ל״א):

### passuk 27
<b>שאר.</b> בשר:

### passuk 28

### passuk 29

### passuk 30
<b>לא זרו מתאותם.</b> לא נעשו זרים מתאותם כי כל תאותם השיגו:
<b>עוד אכלם בפיהם.</b> ואף ה' חרה בעם, דבר אחר לא זרו מתאותם לא נתרחקו מתאותם עד שבאת להם הפורענות:

### passuk 31
<b>ובחורי ישראל.</b> נבחרים שבהם והאספסוף הם הזקנים שנאמר בהם אספה לי (שם):

### passuk 32

### passuk 33

### passuk 34
<b>אם הרגום ודרשוהו וגו'.</b> אף היא לא באמת אלא בפתוי בפה וכזבו בלשונם:

### passuk 35

### passuk 36

### passuk 37
<b>ולבם.</b> לא כפיהם נכון ואף עפ"כ והוא רחום להם ומכפר עונם תמיד ולא השחיתם:

### passuk 38
<b>והרבה.</b> פעמים רבות:
<b>להשיב אפו.</b> מהם ואף אם נפרע מהם לא העיר עליהם כל חמתו כי אם מעט מעט לפי שזכר כי בשר המה ויצר הרע טמון בלבם והוא רוח הולך כשימותו ולא ישוב אותו רוח בהם לעולם הבא כשיחיו אין יצר הרע שולט בהם ולא יתכן לפרש רוח הולך ולא ישוב רוחם של חיים בהם שאם אמרת כן כפרת בתחית המתים וכן מפורש באגדת תהלים:

### passuk 39

### passuk 40
<b>כמה.</b> פעמים ימרוהו תמיד במדבר:

### passuk 41
<b>התוו.</b> לשון סימן כמו והתוית תו (יחזקאל ט׳:ד׳) וסימן הוא לשון מופת ונסיון בקשו ממנו אות וסימן היש ה' בקרבנו אם אין (שמות י״ז:ז׳):

### passuk 42

### passuk 43

### passuk 44

### passuk 45
<b>ותשחיתם.</b> שומטין את ביציהם:

### passuk 46

### passuk 47
<b>בחנמל.</b> שם ארבה, ומדרשו בא חן ומל היה מולל את ירק העץ והעשב ואוכלו:

### passuk 48
<b>ויסגר לברד בעירם.</b> כשהתחיל הברד לירד המצרי מבריח צאנו לבית והברד נעשה למולו כמין כותל והמצרי שוחטו ונותנו על כתיפו להוליכו לבית ולאוכלו והעוף בא ונוטלו הימנו וזה ומקניהם לרשפים לעופות כמו ובני רשף יגביהו עוף (איוב ה׳:ז׳) זה מדרשו ולפי פשוטו לרשפים רשפי אש כדכתיב (שמות ט׳:כ״ד) ואש מתלקחת בתוך הברד:

### passuk 49

### passuk 50
<b>יפלס נתיב לאפו.</b> אע"פ שבאף נשתלחו המכות לא שמשו אלא שליחותם מה שנצטוו להמית המיתו ולא הכל בנתיבותם הלכו, בפירושים אחרים מצאתי כן <b>יפלס נתיב לאפו</b> כשהכה כל בכור במצרים הורה דרך למשחית באף לבוא אל בתי מצרים ולא לבתי בני ישראל:
<b>וחיתם.</b> גופם:

### passuk 51

### passuk 52

### passuk 53

### passuk 54

### passuk 55
<b>ויגרש מפניהם.</b> ז' אומות:
<b>באהליהם.</b> של גוים:

### passuk 56
<b>וינסו וימרו.</b> בימי השופטים:

### passuk 57
<b>כקשת רמיה.</b> שאינה זורקת חץ למקום שהמורה חפץ:

### passuk 58

### passuk 59

### passuk 60

### passuk 61
<b>ויתן לשבי עוזו.</b> מסר הארון והלוחות ביד פלשתים:

### passuk 62

### passuk 63
<b>בחוריו אכלה אש.</b> עברתו:
<b>לא הוללו.</b> לא נכללו לאפריון וחופה שמתו הבחורים במלחמה:
<b>הוללו.</b> לשון הלולא בארמית, ורבותינו דרשוהו על נדב ואביהוא, ואין לבי מתיישב לפרשו כן שהרי כבר התחיל במשכן שילה:

### passuk 64
<b>כהניו בחרב נפלו.</b> חפני ופנחס:
<b>ואלמנותיו לא תבכינה.</b> אף אלמנתו לא ניתנה לבכותו שאף היא מתה ביום השמועה כמו שנאמר (ש"א ד') ותכרע ותלד כי נהפכו עליה ציריה:

### passuk 65
<b>מתרונן.</b> מתעורר ומתגבר בדבור להקיץ מיינו, מתרונן לשון רנה הוא:

### passuk 66
<b>ויך צריו אחור.</b> מכות אחורים בעפולים ובטחורים והוא חרפת גדוף להם עולמית:

### passuk 67
<b>וימאס באהל יוסף.</b> הוא שילה שהוא בחלקו של יוסף:

### passuk 68

### passuk 69
<b>ויבן כמו רמים מקדשו וגו'.</b> כמו שמים וארץ שנאמרו בהם שתי ידים שנאמר אף ידי יסדה ארץ וימינו טפחה שמים (ישעיה מ"ה) אף בית המקדש בשתי ידים שנאמר (שמות ט״ו:י״ז) כוננו ידיך, ד"א <b>כמו רמים מקדשו</b> כארץ יסדה מה שמים וארץ אין להם חליפין אף מקדש אין לו חליפין להשרות שם שכינה:

### passuk 70
<b>ממכלאות צאן.</b> דירי צאן כמו (סוף חבקוק) גזר ממכלה צאן:

### passuk 71
<b>מאחר עלות הביאו.</b> שהיה רועה לאביו הצאן המניקות שהיה רחמני ומוציא הגדיים תחלה ומאכילן ראשי עשבים העליונים שהם רכים, ומוציא התיישים אחריה' ואוכלין אמצע העשבים ואחר כך מוציא הזקנות ואוכלות השרשים אמר הקב"ה ראוי הוא זה להיות רועה את עמי:

>Credit : sefaris
>License : CC-BY