
### passuk 1
<b>ירגזו עמים.</b> מדבר במלחמת גוג ומגוג, ואז ירגזו עמים כענין שנאמר (זכריה י״ד:י״ב) וזאת תהיה המגפה וגו':
<b>תנוט.</b> לשון נטיו רגלי:

### passuk 2

### passuk 3
<b>יודו שמך.</b> יודו את עז מלך האוהב משפט:

### passuk 4
<b>ועז מלך.</b> מוסב על מקרא העליון:
<b>אתה כוננת מישרים.</b> פשרה ושימת שלום בין אנשים כוננת באמרך (שמות כ״ג:ד׳) כי תראה חמור שונאך רובץ וגו', כי תפגע שור אויבך ומי הוא שיראה את שונאו גומל לו חסד שלא ידבנו לבו לחבקו ולנשקו, תנחומא:

### passuk 5

### passuk 6

### passuk 7
<b>בעמוד ענן ידבר אליהם.</b> אף עם שמואל וזה הוא שנאמר (שמואל א ט׳:י״א-י״ב) היש בזה הרואה ותעננה אותם ותאמרנה יש, ראו הענן קשור על פתחו, כד"א ויש אשר יהיה הענן (במדבר י׳:י״א):
<b>שמרו עדתיו וחק נתן למו.</b> וחוק אשר נתן למו:

### passuk 8
<b>אל נושא.</b> עון ישראל:
<b>היית להם.</b> בשבילם:
<b>ונוקם.</b> היית על עלילותם, משה ואהרן (שם כ) שמעו נא המורים, שמואל על שלא הדריך בניו בדרך טובה מת בחור:

### passuk 9
<b>כי קדוש ה' אלהינו.</b> על אשר הוא מדקדק עם הצדיקים הוא מקודש בעולם, וכן הוא אומר (שמות כ״ט:מ״ג) ונקדש בכבודי, במכובדי:

>Credit : sefaris
>License : CC-BY