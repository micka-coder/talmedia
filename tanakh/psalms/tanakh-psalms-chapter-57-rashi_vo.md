
### passuk 1
<b>למנצח אל תשחת.</b> כך כינה דוד המזמור הזה בשביל שהיה קרוב למות, ויסד מזמור זה לאמר אל תשחת אותי ה':

### passuk 2
<b>חנני, חנני.</b> חנני שלא אהרוג ושלא אהרג:
<b>עד יעבור הוות.</b> עד תעבור הרעה:

### passuk 3

### passuk 4
<b>חרף שאפי.</b> ויושיעני מחרפת שאפי האומר לבלעני, שאפי גולושנט"מוי בלע"ז:

### passuk 5
<b>נפשי בתוך לבאם.</b> אבנר ועמשא שהיו לבאים בתורה ואינם מוחים בשאול:
<b>אשכבה לוהטים.</b> אשכבה בלוהטים אנפנבלוייאנ"ץ בלע"ז, בין הזיפים שלוהטים אחר ל' הרע:

### passuk 6
<b>רומה על השמים.</b> הסתלק מן התחתונים שאינם כדי שתשרה שכינתך ביניהם ועל הארץ תתכבד בזו:

### passuk 7
<b>כפף נפשי.</b> האויב:
<b>נפלו בתוכה.</b> סופן ליפול בתוכה, כפף קלי"נא בלע"ז, לשון וזוקף לכל הכפופים (לקמן קמ"ה):

### passuk 8
<b>נכון לבי אלהים נכון לבי.</b> נאמן עמך במדת הדין ונאמן עמך במדת הרחמים:

### passuk 9
<b>עורה כבודי.</b> ולא אישן עד שלש שעות בכבודי כשאר מלכים:
<b>עורה הנבל וכנור.</b> העירה אותי אתה הנבל וכנור התלוי על מטתי פתוח לצד הצפון וכיון שמגיע חצות לילה רוח צפונית מנשבת בו ודוד עומד ועוסק בתורה:
<b>אעירה שחר.</b> אני מעורר את השחר ואין השחר מעוררני:

>Credit : sefaris
>License : CC-BY