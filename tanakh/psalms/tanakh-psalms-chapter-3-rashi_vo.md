
### passuk 1
<b>מזמור לדוד בברחו.</b> הרבה דרשות דרשו בני אגדה בדבר ורבותינו אמרו משאמר לו הנביא (ש"ב יא) הנני מקים עליך רעה מתוך ביתך היה לבו סוער שמא עבד או ממזר יקום עלי שאינו מרחם עלי כיון שידע שבנו הוא שמח ומדרש אגדה על שראה טכסיסו קיימת שהיו עבדיו והכרתי והפלתי שהם סנהדרין מחזיקים אדנותו עליהם כשאמר להם (שם טו) קומו ונברחה מפני אבשלום מה כתיב שם כל אשר יבחר אדוני המלך הנה עבדיך וכשבא מחנים (שם יז) ושובי בן נחש ומכיר בן עמיאל וברזילי הגלעדי יצאו לקראתו וכלכלוהו שם:

### passuk 2
<b>רבים קמים עלי.</b> בני אדם גדולים בתורה גדולים בחכמה גדולים בעושר גדולים בקומה כגון שאול וילידי הרפה דואג ואחיתופל:

### passuk 3
<b>אומרים לנפשי.</b> על נפשי:
<b>אין ישועתה לו באלהים סלה.</b> לפי שבא על אשת איש:

### passuk 4

### passuk 5

### passuk 6
<b>אני שכבתי ואישנה.</b> לבי אטום בדאגה ופחד:
<b>הקיצותי.</b> מדאגתי כי בטחתי כי ה' יסמכני:

### passuk 7
<b>שתו.</b> לשון שאיה גאטירנ"ט בלעז ויש אומרים שתו כמו שמו כמו (שמות י׳:א׳) למען שיתי אותותי:

### passuk 8
<b>כי הכית את כל אויבי לחי.</b> מכת בזיון היא כד"א (איכה ג׳:ל׳) יתן למכהו לחי, (מיכה ד׳:י״ד) בשבט יכו על הלחי, ומ"א מכת הפה כד"א (שמואל ב י״ז:כ״ג) ויצו אל ביתו ויחנק:
<b>שני רשעים.</b> גבורתם:

### passuk 9
<b>לה' הישועה וגו'.</b> עליו להושיע את עבדיו ואת עמו ועל עמו מוטל לברך ולהודות לו סלה:

>Credit : sefaris
>License : CC-BY