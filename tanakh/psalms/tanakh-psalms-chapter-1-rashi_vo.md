
### passuk 1
<b>אשרי האיש.</b> בעשרה לשונות של זמר נאמר ספר זה, בנצוח, בנגון, במזמור, בשיר, בהלל, בתפלה, בברכה, בהודאה, באשרי, בהללויה, כנגד עשרה בני אדם שאמרוהו, אדם, מלכי צדק, אברהם, משה, דוד, שלמה, אסף, ושלשה בני קרח, וחלוקין על ידותון י"א אדם היה כמש"כ בד"ה, וי"א אין ידותון שבספר זה אלא ע"ש הדתות והדינים של גזירות שעברו עליו ועל ישראל
<b>אשרי האיש.</b> (לישפלישמנ"ץ בלעז) אשוריו של איש ותהלותיו של אדם אלו הם אשר לא הלך כי מתוך שלא הלך לא עמד ומתוך שלא עמד לא ישב:
<b>לצים.</b> (גאבור"ש בלעז. מלה נישנת גאבערס בל"א שפעטטער:)

### passuk 2
<b>כי אם בתורת ה' חפצו.</b> הא למדת שמושב הלצים מביאו לידי בטול תורה:
<b>ובתורתו יהגה.</b> בתחלה היא נקראת תורת ה' ומשעמל בה היא נקראת תורתו:
<b>יהגה.</b> כל ל' הגה בלב הוא כד"א (לקמן יט) והגיון לבי (ישעיהו ל״ג:י״ח) לבך יהגה אימה, (משלי כ״ד:ב׳) כי שוד יהגה לבם:

### passuk 3
<b>שתול.</b> פלנדי"ץ בלעז:
<b>פלגי.</b> ראויארו"ש בלעז:
<b>ועלהו לא יבול.</b> אפילו הפסולת שבו לצורך היא שיחתן של תלמידי חכמים לצורך היא וצריכה לימוד:
<b>לא יבול.</b> לשון כמוש פלישטי"ר בלעז:

### passuk 4
<b>כמוץ.</b> ל' קש קומבל"א בלעז:

### passuk 5
<b>על כן וגו'.</b> דבוק הוא למקרא של אחריו:

### passuk 6
<b>כי יודע ה' וגו'.</b> לפי שהוא יודע דרך צדיקים ולפניו הוא להכירה תמיד ודרך רשעים שנואה בעיניו ומעבירה מלפניו על כן לא תהא הקמת רגל לרשעים ליום הדין ולחטאים ליכתב בעדת צדיקים:

>Credit : sefaris
>License : CC-BY