
### passuk 1
<b>אל אלהים ה'.</b> אקרא (אלהי האלהים ה' שמו):
<b>דבר ויקרא ארץ.</b> והוא הופיע מציון שהוא מכלל יופי:

### passuk 2
<b>מכלל.</b> שם דבר פרמנ"ט בלע"ז:

### passuk 3
<b>יבא אלהינו ואל יחרש.</b> עוד על דם עבדיו השפוך:

### passuk 4
<b>יקרא אל השמים.</b> לפקוד על שר האומות שבמרום:
<b>ואל הארץ.</b> לפקוד על מלכי מצרים:
<b>לדין עמו.</b> לנקום נקמת עמו כמו כי ידין עמו ודם עבדיו יקום (דברים ל״ב:מ״ג):

### passuk 5
<b>אספו לי חסידי.</b> ועוד יקרא לשמי' ולארץ שיאספו לו הגליות כענין שנאמר עורי צפון ובאי תימן (שה"ש ד'):
<b>כרתי בריתי עלי זבח.</b> שקבלו את התורה בברית וזבח כענין שנאמר הנה דם הברית אשר כרת ה' וגומר (שמות כ״ד:ח׳):

### passuk 6

### passuk 7

### passuk 8
<b>לא על זבחיך אוכיחך.</b> אם אינך מביא לי זבחיך ולא עולתיך נגדי תמיד, איני שם עיני ולבי על כך:

### passuk 9
<b>לא אקח מביתך פר.</b> לא שלך הם אלא שלי:
<b>ממכלאתיך.</b> הוא דיר הצאן כמו גזר ממכלה צאן (חבקוק ג') פאר"ק בלע"ז:

### passuk 10
<b>בהמות בהררי אלף.</b> הוא (שור) שהוא רועה אלף הרים ליום וכל יום ויום הם צומחים, י"מ אלף הרים או אלף פרסאו' או שם אלף פרים, וי"מ שהוא כמו שגר אלפיך כלומר הרים מלאים בקר בעבור שהזכיר לא אקח מביתך פר:

### passuk 11
<b>וזיז שדי עמדי.</b> רמש השדה זיז על שהם זזים ממקום למקום אישמובימנ"ט בלע"ז:
<b>עמדי.</b> אני יודע את כלם:

### passuk 12

### passuk 13
<b>האוכל בשר אבירים.</b> לא אמרתי לך להביא זבח שאני צריך לאכילה אלא נחת רוח לפני שאמרתי ונעשה רצוני:

### passuk 14
<b>זבח לאלהים תודה.</b> התודה על מעשיך ושוב אלי זהו זבח שאני חפץ בו ואחר כך שלם לעליון נדריך כי אז יתקבלו לרצון:

### passuk 15
<b>ותכבדני.</b> שזה הוא כבודי שאושיע את הבוטחים בי:

### passuk 16
<b>ותשא בריתי.</b> תורתי:

### passuk 17

### passuk 18
<b>ותרץ עמו.</b> נתרצית ללכת עמו:

### passuk 19
<b>תצמיד מרמה.</b> תרגיל אצלך רמיה לדבר רעה, תצמיד אגוטא"ש בלע"ז, כמו (במדבר י"ט) צמיד פתיל (סא"א):

### passuk 20
<b>תשב.</b> במושב לצים:
<b>בבן אמך.</b> שאין לך דין וריב עמו שאינו יורש עמך:
<b>דופי.</b> דבר גנאי לדחותו לשון יהדפנו:

### passuk 21
<b>דמית.</b> סבור אתה שאהיה כמוך להתרצו' במעשיך הרעים, (וי"מ דמית כי אינני יודע הנסתרות):

### passuk 22

### passuk 23
<b>זובח תודה.</b> המביא לי זבח של תשובה והודאה על עוונותיו הוא יכבדנני:
<b>ושם דרך.</b> השב אלי אני מלמד ושם דרך לחוטאים לשוב אלי אני אראנו בישועתי:

>Credit : sefaris
>License : CC-BY