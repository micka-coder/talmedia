
### passuk 1

### passuk 2
<b>הודו לה' וגו' יאמר נא ישראל.</b> לפי שלעולם חסדו:

### passuk 3

### passuk 4
<b>יראי ה'.</b> אלו בני לוי שכתוב בהם מי לה' אלי ויאספו אליו כל בני לוי (שמות ל״ב:כ״ו) במעשה העגל ונלחמו עם ישראל כשאמרו נתנה ראש ונשובה מצרימה (במדבר י״ד:ד׳):

### passuk 5

### passuk 6

### passuk 7

### passuk 8
<b>טוב לחסות בה' וגו'.</b> חסיון זה אינו אלא לשון חסיון צל ודבר מועט הוא:
<b>מבטח.</b> דבר בריא וסמך חזק ואעפ"כ לחסות בה' טוב מהבטחת בני אדם:

### passuk 9

### passuk 10
<b>כל גוים סבבוני.</b> מדבר במלחמות גוג ומגוג שכל הגוים יהיו שם, כמו שנאמ' ואספתי את כל הגוי' אל ירושלים למלחמה (זכריה י"ד):
<b>אמילם.</b> אכרית' לשון ימולל ויבש (לעיל ב'):

### passuk 11

### passuk 12
<b>דעכו כאש קוצים.</b> כל לשון דעיכה נופל על לשון קפיצה ונתור ממהר להיות נתר ונתק ממקומו על כן הוא נופל על לשון אש ועל לשון מים כמו נדעכו ממקומם (איוב ו׳:י״ז) וכן ימי נדעכו (שם יז) וכן נרו עליו ידעך (שם יח) כדרך שלהבת הנתקת מן הפתילה ועולה למעלה כשהיא כבה:

### passuk 13
<b>דחה דחיתני לנפול.</b> אתה אויבי:

### passuk 14
<b>עזי וזמרת יה ויהי לי לישועה.</b> עזי וזמר' גבורת הקב"ה היה לי לישועה, עזי יו"ד יתיר' כי לא מצינו במקר' עזי נקוד חטף קמץ אלא שורק חוץ משלשה מקומות שהוא סמוך אצל וזמרת וע"כ וזמרת דבוק לתיבת השם ואינך יכול לפרשו וזמרתי, ואל תתמה על ויהי לי שלא אמר היה לי לישוע' שהרב' כאלה במקרא, ואשר לא שם לבו וגו' ויעזוב את עבדיו וגו' (שמות ט׳:כ״א) היה לו לכתוב עזב:

### passuk 15
<b>קול רנה וישועה.</b> תהיה לעתיד באהלי צדיקי' ומהו קול הרנה ימין ה' עשה חיל ימין ה' רוממה וגו':

### passuk 16
<b>ימין ה' רוממה.</b> מדרש אגדה עליונים ברא הקב"ה בימין לפיכך לא שלטה בהם מיתה, שנאמר אף ידי יסדה ארץ (ישעי' מה) זה שמאל וימיני טפחה שמים זה ימין וכן אמר המשורר ימין ה' רוממה שבראת אותם שברומו של עולם היא ימין ה' שתעשה חיילות של צדיקים לע"ל וגם בה יחי' אות' ויחיו לעול' ואז לא אמות כי אחיה לעולם:

### passuk 17
<b>לא אמות.</b> אני כנ"י כע"ג מיתת עולם כי אחיה וגו':

### passuk 18
<b>יסור יסרני יה.</b> בגלות ושם נתכפרו כל עונותי ולמות לא נתנני:

### passuk 19
<b>פתחו לי שערי צדק.</b> ואלו הן שערי צדק:

### passuk 20
<b>זה השער.</b> של בית המקדש שהוא לה' והצדיקים יבואו בו ושם <b>אודך כי עניתני</b> מן הגלות:

### passuk 21

### passuk 22
<b>אבן מאסו הבונים.</b> עם שהיו שפל בין האומות:

### passuk 23
<b>מאת ה' היתה זאת.</b> כך יאמרו הכל:

### passuk 24

### passuk 25

### passuk 26
<b>ברוך הבא בשם ה'.</b> יאמרו למביאי הבכורי' ולעולי הרגלים:
<b>ברכנוכם.</b> ברכנו אתכם:

### passuk 27
<b>אסרו חג בעבותים.</b> הזבחים והחגיגות שהיו נקיים ובדוקין ממום קושרין בכרעי מטותיהם עד שיביאום לעזרה בקרנות המזבח, ויש לפתור כל סוף המזמור הזה מלא אמות כי אחיה בדוד עצמו:
[יח] <b>יסור יסרני יה.</b> על מעשה בת שבע ביסורין כגון תחת הכבשה ישלם ארבעתים (שמואל ב י"ב) ששה חדשים נצטרע דוד:
<b>ולמות לא נתנני.</b> שנאמר גם ה' העביר חטאתך לא תמות (שם):
[יט] <b>פתחו לי שערי צדק.</b> ואלו הן שערי צדק אותם השערים של בתי כנסיות ומדרשות אשר הם לה' והצדיקים באים בהם:
[כא] <b>אודך כי עניתני.</b> מכאן ואילך אמר דוד ושמואל וישי ואחי דוד כמו שמפורש בערבי פסחים מי שאמר זה לא אמר זה:

>Credit : sefaris
>License : CC-BY