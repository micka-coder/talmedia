
### passuk 1

### passuk 2
<b>יענך ה' ביום צרה.</b> המזמור הזה על שם שהיה שולח את יואב ואת כל ישראל למלחמה והוא היה עומד בירושלם ומתפלל עליהן כענין שנאמר (שמואל ב י״ח:ג׳-ד׳) טוב כי תהיה לנו מעיר לעזור ואמרו רבותינו אילמלא דוד לא עשה יואב מלחמה:
<b>שם אלהי יעקב.</b> שהבטיחו בלכתו לחרן ושמר הבטחתו לכך נאמר אלהי יעקב:

### passuk 3
<b>מקדש.</b> מהיכל קדשו שהוא שוכן שם:

### passuk 4
<b>מנחותיך ועולתך.</b> הם התפלות שאתם מתפללים במלחמה:
<b>ידשנה סלה.</b> לשון שומן כמו (דברים ל״א:כ׳) ואכל ושבע ודשן כלומר יקבלם ברצון כעולות מחים:

### passuk 5

### passuk 6
<b>נרננה בישועתך.</b> כשיושיע אותך הקב"ה נרננ' כולנו להקב"ה:
<b>ובשמו נדגול.</b> נתאסף ונעשה חיל:

### passuk 7
<b>עתה ידעתי.</b> זו היא הרננה שנרנן עתה בתשועה זו שבאה ליואב ולישראל, ידעתי שחפץ המקום בי וענני משמי קדשו כי תשועתם היא תשועתי:

### passuk 8
<b>אלה ברכב.</b> יש מן האומות שבוטחים ברכב ברזל שלהם ויש שבוטחים בסוסיהם אבל אנחנו בשם ה' נזכיר כי לו הישועה נזכיר לשון הקטרה ותפלה כמו (ישעיהו ס״ו:ג׳) מזכיר לבונה את אזכרתה (ויקרא א') ולפי' המה יכרעו ויפולו:

### passuk 9
<b>ואנחנו קמנו ונתעודד.</b> נתגבר עליהם כמו (לקמן קמז) מעודד ענוים לשון עוז:

>Credit : sefaris
>License : CC-BY