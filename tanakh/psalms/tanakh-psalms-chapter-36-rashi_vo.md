
### passuk 1

### passuk 2
<b>נאם פשע לרשע בקרב לבי וגו'.</b> הרי זה מקרא מסורס יש בקרב לבי שהפשע הוא יצר הרע אומר לרשע שלא יהא פחד אלהים לנגד עיניו:
<b>ובקרב לבי.</b> כאדם שאומר כמדומה אני:

### passuk 3
<b>כי החליק.</b> הפשע על הרשע בחלקלקות בעיניו כדי שימצא הקב"ה את עונו לשנוא אותו:

### passuk 4
<b>חדל להשכיל להיטיב.</b> מנע עצמי מהשכיל להיטיב מעשיו:

### passuk 5
<b>יתיצב על דרך לא טוב.</b> הקב"ה נתן לפניו דרך הטוב ודרך המות והוא בוחר לו דרך לא טוב:

### passuk 6
<b>ה' בהשמים חסדך.</b> בשביל רשעים הללו אתה מסלק חסד מן התחתונים ומגביה אמונתך עד שחקי' לסלקה מבני אדם:

### passuk 7
<b>צדקתך.</b> יקרה מן הבריות כהררי אל בשביל מעשי הרשעים ומשפטיך באים לעול' עד תהום רבה, ד"א <b>צדקתך כהררי אל</b> מי שאתה רוצה לעשות צדקה עמו אתה מגביהו ומתקפו כהררי אל, לשון תוקף כמו (יחזקאל י״ז:י״ג) ואת אילי הארץ לקח:
<b>משפטיך תהום רבה.</b> מי שאתה רוצה לדון אותו וליקח נקמתך ממנו אתה מורידו עד תהו' רב':
<b>משפטיך.</b> יושטיצ"א בלע"ז:
<b>אדם ובהמה תושיע ה'.</b> בני אדם שהם ערומים בדעת כאדם הראשון ומשימין עצמן כבהמה בענוה תושיע ה':

### passuk 8
<b>מה יקר חסדך.</b> אינו כדאי להמשך על הרשעים הללו אבל בני אדם אשר בצל כנפיך יחסיון הם ירויון מדשן ביתך וגו':

### passuk 9

### passuk 10

### passuk 11

### passuk 12
<b>אל תבואני רגל גאוה.</b> אל תבוא עמי רגל הרשעים הללו בעת קבול שכר להיות חלקם עם הצדיקים, (ל' חלק אהלא פרט"יאה בלע"ז סא"א):
<b>ויד רשעים אל תנדני.</b> ממקומי בבואי לירש משנה חלקי וחלקו (של רשע) בטובה כענין שנאמר (ישעיהו ס״א:ז׳) לכן בארצם משנה יירשו ואז:

### passuk 13
<b>שם נפלו פועלי און</b> שם יבינו במפלתם ושם <b>דוחו ולא יכלו קום</b>:

>Credit : sefaris
>License : CC-BY