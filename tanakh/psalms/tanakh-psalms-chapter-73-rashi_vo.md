
### passuk 1
<b>אך טוב לישראל אלהים.</b> לפי שענין המזמור מדבר בצרות הבאות על עובדי המקום לכך פתח בו כך וזהו פירושו אע"פ שאני צועק ומתמה על צרותיהם של ישראל ידעתי כי הקב"ה טוב להם ולטובתם הוא מביא עליהם את הרעה כדי לזכותם לחיי העולם הבא:

### passuk 2
<b>ואני.</b> מטרם שומי זאת אל לבי:
<b> כמעט נטיו רגלי</b> ושופכו אשורי לנטות מאחרי המקום:

### passuk 3
<b>כי קנאתי בהוללים.</b> במערבבי דרכיהם אשר הייתי רואה את שלומם:
<b>בהוללים.</b> מערבבים כמו (ישעיהו א׳:כ״ב) סבאך מהול במים (סא"א):

### passuk 4
<b>כי אין חרצובות למותם.</b> ל' אסירה כמו (שם נ"ח) פתח חרצובות רשע, מסגרי כבלי רשע שאוסרין בהן העניים אף כאן אין יסורין למיתתם המתים בהם מהם מתים בריאים כאולם בלא יסורין, ורבותינו פירשו חרצובו' נוטריקון שאין חרידין ועצבין מיום המיתה, ד"א שאין הקב"ה מאחר צביונם (פירוש רצונם):

### passuk 5

### passuk 6
<b>לכן ענקתמו גאוה.</b> בעבור זה שאין יסורין באין עליהם העניקתם הגאוה לעלות על צוארם גסות הרוח:
<b>יעטף שית חמס למו.</b> החמס שעושין עושה אותם שמנים ועוטף את שתותיה' ועגבותיהם בעובי שומן ובשר:

### passuk 7
<b>יצא מחלב עינימו.</b> עיניהם בולטות מרוב שומן כל אדם כחוש עיניו משוקעות:
<b>עברו משכיות לבב.</b> יותר ממה שלבם מייחל ומצפה באה להם תאותם עברו בהם בהשגת ידם את תאות לבם:

### passuk 8
<b>ימיקו.</b> את רעיהם:
<b>וידברו ברע עושק.</b> לעשוק אביונים:
<b>ממרום ידברו.</b> כגון פרעה וסנחריב ונ"נ מי ה' אשר אשמע בקולו (שמות ה׳:ב׳) מי בכל אלהי הארצות (ישעיהו ל״ו:כ׳) אעלה על במתי עב (שם י"ד) וזהו שתו בשמים פיהם:

### passuk 9

### passuk 10
<b>לכן ישוב עמו הלום.</b> לפי שעמו רואים דרך רשעים צלחה ישובו על דרך הרשעים ללכת בדרכיהם:
<b>הלום.</b> כמו מי הביאך הלום (שופטים י״ח:ג׳) הלום פה:
<b>ומי מלא ימצו למו.</b> ומים של פלג המלא הם ד"ת הם נחשבים למו תמצית ומזלזלים בעיניהם:

### passuk 11
<b>ואמרו איכה ידע אל.</b> איכה נוכל לומר שיש דיעה בהקב"ה ותורתו אמת:

### passuk 12
<b>הנה אלה רשעים.</b> הם ועוברים על תורתו והרי הם שלוים בעולם ומגדילים כח ועושר:
<b>ושלוי עולם.</b> לשון שלוה:
<b>השגו.</b> הגדילו, ומנחם פירש ישוב עמו הלום, ישוב הרשע להלום את עמו של הקדוש ברוך הוא והראשון למדתי מדבריו של ר"מ בר יצחק שליח צבור זצ"ל:

### passuk 13
<b>אך ריק זכיתי לבבי.</b> כל זה מוסב על ואמרו איכה ידע אל וגם אומר אך לריק ועל חנם אנו שומרים מצותיו של הקב"ה והרי אנו נגועים כל היום:

### passuk 14
<b>ותוכחתי.</b> נראית כל היום תמיד מבקר לבקר מתחדשות צרות חדשות:

### passuk 15
<b>אם אמרתי אספרה כמו.</b> אמר אסף אם אמרתי בלבי לספר את הכל כמו שהוא כל מה שעמו אומר על זאת:
<b>הנה דור בניך בגדתי.</b> כלומר אשים אותם בוגדים ורשעים:

### passuk 16
<b>ואחשבה.</b> בלבי:
<b>לדעת זאת.</b> מה היא מדתו של הקב"ה כן הוא עמל בעיני נראית היתה מדה זאת לי עמל ולא משפט:

### passuk 17
<b>עד.</b> אשר באתי <b>אל מקדשי אל.</b> אשר בירושלים, וראיתי מה שאירע בסנחרב ואז הבינותי לאחרית הרשעים שהוא לאבדון ואמרתי אך כל הטובה הבאה להם חלקות הם שהקב"ה מחליק להם הדרך שלהם שתהא נוחה וחלקה למען לא יתנו לב לשוב אליו ויאבדו:

### passuk 18
<b>אך בחלקות תשית למו.</b> כל הטובה הבאה להם שהרי סופם הפלתם למשואות:

### passuk 19
<b>מן בלהות.</b> מן שדים:

### passuk 20
<b>כחלום מהקיץ.</b> כשינה שאין לה קץ שהוא שינת עולם כן היתה להם ויצא מלאך ה' ויך במחנה אשור (ישעיהו ל״ז:ל״ו):
<b>אדני בעיר צלמם תבזה.</b> בירושלים שהרעו עליה שם נתבזה צלם דמותם ונשרפו כלם:

### passuk 21
<b>כי יתחמץ לבבי.</b> מטרם שראיתי מפלה זו ברוח הקדש היה לבבי מתחמץ על דרך הרשעים שצלחה, ובכליותי הייתי משתונן, לשון חרב שנון, וכשהוא מתפעל התי"ו ניתנת באמצע שורש התיבה כדרך כל תיבה שיסוד תחילתה שי"ן:

### passuk 22
<b>ואני.</b> הייתי בער ולא הייתי יודע מה היא המדה וכבהמה הייתי עמך:

### passuk 23
<b>ואני.</b> אע"פ שהייתי רואה כל זה תמיד הייתי עמך ולא זזתי מיראתך:
<b>אחזת ביד ימיני.</b> להחזיקני ביראתך כשקרבו רגלי לנטות מדרכך כמו שאמר למעלה כמעט נטיו רגלי:

### passuk 24
<b>תנחני.</b> נחיתני:
<b>ואחר כבוד תקחני.</b> אילו היה טעם על כבוד היה פתרונו לאחר שהשלמת לסנחרב כל הכבוד שפסקת לו תקחנו אליך הפלת נסיך לישראל והחרבת את סנחרב עכשיו שהטעם על ואחר זה פתרונו ואחרי כן לכבוד תקחני משכתני אליך לכבוד ולתפארת:

### passuk 25
<b>מי לי בשמים.</b> שום מלאך שבחרתי לי לאלוה לא בחרתי אלא אותך:

### passuk 26
<b>כלה שארי.</b> נתאוה בשרי ולבבי לך:
<b>כלה שארי.</b> ל' תאוה כמו (לקמן קי"ט) כלתה לתשועתך נפשי:

### passuk 27
<b>זונה ממך.</b> נפרד ממך:

### passuk 28
<b>מלאכותיך.</b> שליחותיך רוח הקודש הבא בלבי לאמר:

>Credit : sefaris
>License : CC-BY