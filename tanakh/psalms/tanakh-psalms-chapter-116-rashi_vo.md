
### passuk 1
<b>אהבתי כי ישמע ה' את קולי.</b> כך אמר דוד לאחר שנפטר שאול והוא מלך, שובי נפשי למנוחיכי כי ה' גמל עליכי חסד ולך קוני אני מתאוה כי חלצת נפשי ממות:
<b>אהבתי כי ישמע ה'.</b> תאבתי שישמע ה' את קולי (סא"א):

### passuk 2
<b>ובימי אקרא.</b> בימי צרתי אקראנו ובימי גאולתי אשבחנו:

### passuk 3
<b>חבלי מות.</b> חבורות אויבינו המבקשים להמיתני:
<b>חבלי מות.</b> חבלי שאול כלם ל' חבורות הם כמו (שמואל א י׳:י״ב) חבל נביאים:
<b>ומצרי שאול.</b> גבולי שאול:

### passuk 4

### passuk 5

### passuk 6

### passuk 7

### passuk 8

### passuk 9
<b>בארצות החיים.</b> ארץ ישראל שגרשוני אויבי ורודפי ממנה בימי שאול ועל כרחם חזרתי:

### passuk 10
<b>האמנתי כי אדבר.</b> האמנתי את דברי ציבא שאמר על מפיבושת כשאדבר (שם ב' ט"ז) הנה לך כל אשר למפיבושת אז אני עניתי מאד דברתי קשה ונעניתי לך:

### passuk 11
<b>אני אמרתי בחפזי.</b> לנוס מפני אבשלום:
<b>כל האדם כוזב.</b> ובוגד באוהב בו כי ראיתי את בני בוגד בי ומבקש את נפשי וכל ישראל גומלים לי רעה תחת טובה לפיכך האמנתי לציבא ואמרתי אף מפיבושת כוזב ובוגד בי כל לשון כזב אינו אלא ל' חסרון מבטח שבטחו עליו פילנ"צא בלע"ז, כמו (ישעיה כ"ח) אשר לא יכזבו מימיו, ויש פותרין אותו <b>אני אמרתי בחפזי</b> בסלע המחלקות שהיו שאול ואנשיו עוטרין עלי ואל אנשי לתפשני ושם נאמר ויהי דוד נחפז ללכת (שמואל א כ״ג:כ״ו) <b>כל אדם כוזב</b>, אף שמואל הנביא שהוא נאמן לנביא אף הוא כוזב שמשחני למלך (מצאתי):

### passuk 12

### passuk 13
<b>כוס ישועות אשא.</b> אביא הנסכים על התודות שנדרתי כמו שאמר לך אזבח זבח תודה ועל אותו הכוס בשמך אקרא על הישועה זו, שכן אין הלוי אומר שירה אלא על היין:

### passuk 14
<b>נגדה נא לכל עמו.</b> נגד כל עמו:

### passuk 15
<b>יקר בעיני ה'.</b> הראני הקב"ה שדבר קשה וכבד הוא בעיניו להמית את חסידיו:
<b>המותה.</b> המות כמ' הביתה החוצה (בראשי' ל"ט):

### passuk 16
<b>עבדך בן אמתך.</b> אינו דומה תרבות עבד הלקוח מן השוק לילוד משפחה שבבית:
<b>פתחת למוסרי.</b> התרתה מעל צוארי מוסרות ומוטות:

### passuk 17
<b>זבח תודה.</b> זבחי הודייה על הנסים שעשית לי:

### passuk 18
<b>נדרי.</b> קרבנות שנדרתי:

### passuk 19
<b>בתוככי.</b> כמו בתוכך:

>Credit : sefaris
>License : CC-BY