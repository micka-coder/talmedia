
### passuk 1

### passuk 2
<b>בעזך ישמח מלך.</b> רבותינו פתרוהו על מלך המשיח ונכון הדבר לפותרו עוד על דוד עצמו לתשובת אחרים שדרשו בו שאחר שלקח את בת שבע אמר מזמור זה:

### passuk 3
<b>וארשת.</b> לשון דבור ואין לו דמיון ומנחם הביא לו חבר כרשיון כורש מלך פרס (עזרא ג') ושניהם לשון מבטא שפתים:

### passuk 4
<b>כי תקדמנו ברכות טוב.</b> קודם ששאלתי ממך הקדמת לי ברכתך על ידי נתן הנביא והקימותי את זרעך וגו' (ש"ב ז') והכינותי את כסא ממלכתך על ישראל לעולם:
<b>תשית לראשו עטרת פז.</b> ויקח עטרת מלכם ותהי על ראש דוד (שם ב' י"ב):

### passuk 5
<b>חיים שאל ממך.</b> כשהייתי בורח לחוצה לארץ מפני שאול הייתי מתפלל אתהלך לפני ה' בארצות החיים (לקמן קי"ו):
<b>נתתה לו.</b> שהשיבותני לארץ ישראל:
<b>אורך ימים.</b> למלכותי שאמרת והכינותי את כסא ממלכתך עד עולם:

### passuk 6
<b>תשוה.</b> מנחם פתר תשוה תשים תשית לשון א' להם:

### passuk 7
<b>תחדהו.</b> לשון חדוה:
<b>את פניך.</b> בגן עדן, ורבותינו שדרשוהו במלך המשיח הביאו ראיה לדבר ועד עתיק יומיא מטה וקדמוהי הקרבוהי (דניאל ז׳:י״ג) ואומר (ירמיהו ל׳:כ״א) והקרבתיו ונגש אלי:

### passuk 8
<b>בל ימוט.</b> ובחסד עליון הוא בוטח שלא ימוט:

### passuk 9
<b>תמצא ידך לכל אויביך.</b> כל מכת ידך שיש לך להביא הבא על אויביך:

### passuk 10
<b>לעת פניך.</b> לעת זעמך:
<b>באפו יבלעם.</b> תפלה היא זו:

### passuk 11
<b>פרימו מארץ תאבד.</b> להקב"ה הוא מתפלל שיאבד זרעו של עמלק הרשע:

### passuk 12
<b>כי נטו עליך רעה.</b> כנגד טיטוס הרשע שאמר הרג את עצמו:
<b>בל יוכלו.</b> לעשותה:

### passuk 13
<b>כי תשיתמו שכם.</b> אשר תשית אותם לחלק שיחלקו ישראל את ממונם כמו שנאמר (ישעיהו כ״ג:י״ח) והיה סחרה ואתננה וגו':
<b>במיתריך תכונן על פניהם.</b> במיתרי קשתותיך תכונן חציך ותזמינם לירות על פניהם:

### passuk 14
<b>רומה ה' בעזך.</b> על הקמים ונשירה ונזמרה, (סא"א):

>Credit : sefaris
>License : CC-BY