
### passuk 1
<b>מי יעלה לנו אל הכנעני.</b> על מקומות שהפלנו בגורל ועדיין לא נכבשו:

### passuk 2
<b>יהודה יעלה.</b> שבט יהודה יעלה תחלה לכבוש את גורלו:

### passuk 3
<b>לשמעון אחיו.</b> לשבט שמעון:
<b>עלה אתי.</b> ועזרני לכבוש את מה שנפל בגורלי ויש פותרין: יהודה יעלה, הוא עתניאל, הוא יעבץ, שאנו אומרים במסכת תמורה (טז א): מה שמו, יהודה אחי שמעון שמו, ולשמעון אחיו אמר שילך אתו:

### passuk 4
<b>בבזק.</b> שם מקום:

### passuk 5

### passuk 6

### passuk 7
<b>שבעים מלכים וגו'.</b> מכאן אתה למד מה גדולתן ועושרן של מלכי כנען, שהרי אדני בזק לא היה כדאי למנות (יהושע יב) עם מלכי כנען בשם 'מלך', וכתוב בו כן: 
<b>ויביאהו ירושלם.</b> שהלכו משם להלחם על ירושלים:

### passuk 8
<b>שלחו באש.</b> שלחו אש בכלה:

### passuk 9

### passuk 10

### passuk 11

### passuk 12

### passuk 13
<b>אחי כלב.</b> מאמו:

### passuk 14
<b>ותסיתהו.</b> (תרגום:) ואמלכתיה, לשון נמלך, שמיעצין האדם ומשיאין לבו לדבר אחר, נראה לי: 
<b>ותצנח.</b> (תרגום:) ואתרכינת, ליפול לרגלי אביה: 

### passuk 15
<b>ארץ הנגב.</b> אדם שביתו מנוגב מכל טוב, שאין בו אלא תורה: 
<b>גלת מים.</b> שדה בית הבעל, (תרגום:) אתר בית שקיא דמיא:

### passuk 16
<b>מעיר התמרים.</b> היא יריחו, שניתן להם דושנה של יריחו לאוכלה עד שיבנה בית המקדש, ומי שיבנה בית הבחירה בחלקו יטלנה, כדי שיהא לכל ישראל חלק בבית הבחירה, ונתנוה לבני יתרו ארבע מאות ארבעים שנה, והתלמידים שבהם הניחוה והלכו אצל עתניאל בן קנז הוא יעבץ במדבר יהודה אשר בנגב ערד ללמוד תורה: 
<b>וישב את העם.</b> עם התלמידים היושבים לפניו הוא בקש מאת הקדוש ברוך הוא שיזמין לו תלמידים הגונים, שנאמר (דברי הימים א ד י) ויקרא יעבץ לאלהים וגו', וזימן לו החסידים הללו:

### passuk 17

### passuk 18

### passuk 19
<b>כי לא להוריש.</b> תרגם יונתן: בתר כן דחבו, לא יכילו לתרכא ית יתבי מישרא:

### passuk 20

### passuk 21
<b>ואת היבוסי ישב ירושלם.</b> מחוז היה בירושלים ששמו יבוסי (פרקי דרבי אליעזר לו), ומבני אבימלך היו, ולא הורישם מפני השבועה (בראשית כא כג-כד) עד שבא דוד (שמואל ב ה ו-ז), לפי שעדיין היה נכדו קיים, והוא נשבע לו ולנינו ולנכדו:

### passuk 22
<b>בית אל.</b> שנפל בגורלם (יהושע טז א), ואף על פי שפסל מיכה עמהם, שהרי מיכה משבט אפרים (שופטים יז א), נאמר כאן 'וה' עמם', הוא שאמר דניאל (דניאל ט ז): לך ה' הצדקה ולנו בושת הפנים:

### passuk 23
<b>ויתירו.</b> על ידי אחרים, (תרגום:) ושלחו מאללין, ויתורו את ארץ (במדבר יג ב) נאמר במרגלים עצמן, ואלו ששלחו מרגלים נאמר בהם ויתירו:

### passuk 24
<b>את מבוא העיר.</b> שהיו נכנסים לה דרך המערה, ולוז אחד עומד על פי המערה ונכנסים דרך הלוז למערה:

### passuk 25
<b>ויראם.</b> באצבעו:

### passuk 26
<b>לוז.</b> שגדלו בו אגוזים דקים, קולדר"א בלע"ז: 
<b>הוא שמה עד היום.</b> לא בלבלה סנחריב, ולא החריבה נבוכדנצר:

### passuk 27
<b>ולא הוריש מנשה.</b> סיפר הכתוב בגנותו, שהתחילו למעול בהקדוש ברוך הוא שצוה אותם (במדבר לג נב): והורשתם את כל יושבי הארץ וגו':

>Credit : sefaris
>License : CC-BY