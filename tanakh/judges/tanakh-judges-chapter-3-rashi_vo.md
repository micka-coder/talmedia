
### passuk 1
<b>לנסות בם את ישראל.</b> את דור האחר אשר לא ידעו את נסי מלחמות כנען ולא ראו את המעשה הגדול, והמרו ומעלו במקום:

### passuk 2
<b>רק למען דעת.</b> רק לדבר הזה לבדו הניחם, למען דעת ולהתבונן דורות בני ישראל הבאים מה החטא גורם, כי עתה הם זקוקים ללמדם מלחמה: 
<b>רק אשר לפנים.</b> שהיו עומדים לשרת את ה':
<b>לא ידעום.</b> למלחמות הללו וטכסיסיהם, ולא נצרכו להם:

### passuk 3
<b>חמשת סרני פלשתים.</b> הם הגוים אשר הניח לנסות:

### passuk 4

### passuk 5

### passuk 6

### passuk 7

### passuk 8

### passuk 9

### passuk 10
<b>ותהי עליו רוח ה'.</b> דרש רבי תנחומא (מדרש תנחומא שמות כ) נסתכל בהם, שאמר הקדוש ברוך הוא למשה במצרים (שמות ג ז) ראה ראיתי את עני עמי, מה הן שתי ראיות הללו, אמר לו: רואה אני שעתידין לטעות בעגל, ואף על פי כן 'ראיתי את עני עמי'. זו דרש עתניאל, אמר: בין זכים בין חייבים, עליו להושיעם:

### passuk 11

### passuk 12

### passuk 13
<b>את עיר התמרים.</b> יריחו:

### passuk 14

### passuk 15
<b>אטר יד ימינו.</b> תרגם יהונתן: גבר גמיד יד ימיניה, וכל גמיד לשון ארמי הוא, דבר כווץ מחמת חולי, ריטרי"ט בלע"ז; לא היה שולט ביד ימינו. ובלשון עברי: אטר, אטום, כמו (תהלים סט טז) ואל תאטר עלי באר פיה, אטום ביד ימינו, שלא היה שולט בה:

### passuk 16
<b>גומד ארכה.</b> אמה גדומה, ובלשון אשכנז: דוימ"ן לאנ"ג, ובלשון לעז: גשקור"ט: 
<b>על ירך ימינו.</b> לפי שבשמאלו שולט, יאחזנה בשמאלו:

### passuk 17
<b>איש בריא.</b> (תרגום:) פטים:

### passuk 18
<b>וישלח את העם.</b> חזר לאחוריו וליוה את חבורת ישראל אשר באו עמו לשאת את המנחה, ולווה אותם עד הגלגל:

### passuk 19
<b>והוא שב.</b> יחידי:
<b>מן הפסילים.</b> מקום שפוסלים שם אבנים מן ההר, וכן תרגם יונתן: מן מחצביא, ובא אל עגלון ויאמר לו: 
<b>ויאמר הס.</b> אמר עגלון: שתקו את הכל מעלי, ויונתן תרגם הס: סליק, הוציא כל איש, ואף על פי כן ; 'הס', לשון שתוק:

### passuk 20
<b>בעלית המקרה.</b> (תרגום:) בעלית בית קיטא, שהיתה לאויר וצוננת: 
<b>דבר אלהים לי אליך.</b> וצריך אתה לעמוד:
<b>ויקם מעל הכסא.</b> לכך זכה ויצאה ממנו רות:

### passuk 21

### passuk 22
<b>הנצב.</b> הוא הברזל שהשנון תחוב לתוכו, שקורין הול"ט בלע"ז, הוא המעמיד החרב על פי תערה: 
<b>הלהב.</b> הוא השנון שקורין ברונ"ט בלע"ז, ובלע"ז למ"א: 
<b>ויסגור החלב.</b> שמנו, שהיה שמן מאד, וכסה את כל אורך החרב: 
<b>ויצא הפרשדנה.</b> תרגם יונתן: ונפק אוכליה שפיך, עשאן כשתי תיבות ושי"ן משמשת לשתיהן, ויצא הפרש, שדונה, בשפיכה. שפך, 'שדא' כתרגומו:

### passuk 23
<b>ויצא אהוד המסדרונה.</b> מן העליה אל המסדרונה, תרגם יונתן: לאכסדרא: 
<b>ונעל.</b> במפתח:

### passuk 24
<b>והוא יצא.</b> אהוד יצא, ועבדיו של עגלון באו: 
<b>מסיך רגליו.</b> (תרגום:) עביד צורכיה, הם נקבים הגדולים:

### passuk 25
<b>עד בוש.</b> עד עיכוב, כלומר זמן ארוך:

### passuk 26
<b>נמלט.</b> ברח, אישקימוצייר בלע"ז: 
<b>עד התמהמהם.</b> כמו (שיר השירים א יב) עד שהמלך במסבו, (שם ב ז) את האהבה עד שתחפץ, בעוד ששנינו חפצים בה: 
<b>השעירתה.</b> יער דק ועב, שקורין ברוצ"ש בלע"ז, וטוב הוא להחבא והרבה יש בסדר זרעים שענפי אילנות דקים קרויין שער (כלאים ד ט) הופך את השער, (פאה ב ג) ואם היה השער כותש:

### passuk 27
<b>ויהי בבואו.</b> שעבר את הירדן ובא למקומו בארץ כנען:
<b>בהר אפרים.</b> שהיה בארץ כנען בעבר הירדן המערבי, וארץ מואב היתה בעבר הירדן במזרחו, מתוך ששלטו בישראל ועברו את הירדן, ירשו את יריחו, כמו שכתוב למעלה (פסוק יג) ונתנו את סרניהם ושליטיהם על ישראל:

### passuk 28
<b>רדפו.</b> להרוג את כל מואב שבעבר הירדן שלנו:
<b>וילכדו את מעברות הירדן.</b> שלא יעברו מואב לנוס ולשוב אל ארצם:

### passuk 29
<b>כל שמן.</b> (תרגום:) כל גבר אימתן:

### passuk 30

### passuk 31
<b>מלמד.</b> הוא דרבן, מרדע, אגויילו"ן בלע"ז:

>Credit : sefaris
>License : CC-BY