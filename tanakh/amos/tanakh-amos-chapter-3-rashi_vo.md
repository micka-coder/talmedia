
### passuk 1

### passuk 2
<b>רק אתכם ידעתי.</b> אהבתי ואתם פשעתם בי על כן וגו', ורבותינו דרשוהו לצד אחר במסכת עכו"ם:

### passuk 3
<b>הילכו שנים יחדיו.</b> שאתם אומרים לנביאים לא תנבאו כלום הנביאים מתנבאים מלבם אלא א"כ נצטוו כלום דברים נעשי' אלא ע"פ דרכם: 
<b>בלתי אם נועדו.</b> אלא א"כ קבעו מועד ללכת יחדיו למקום פלוני:

### passuk 4
<b>הישאג אריה ביער וטרף אין לו.</b> כשאריה אוחז טרף דרכו לשאוג ואינו שואג אלא א"כ לכד וכן הוא אומר (ישעיה ה) ישאג ככפירים וינהום ויאחז טרף וכן (שם לא) כאשר יהגה הכפיר והאריה על טרפו: 

### passuk 5
<b>התפול צפור על פח הארץ ומוקש אין לה.</b> בפח שנפלה עליו ומוקש אין לה:
<b>היעלה פח מן האדמה.</b> ממקום שהוטל שם אלא א"כ נאחז בו העוף כשהוא רוצה לברוח עוקר את הפח ומעלהו ממקומו מעט ואותה שעה כבר נלכד: 

### passuk 6
<b>אם יתקע שופר.</b> שהצופה רוא' גייסות באים בעיר ותוקע בשופר להזהיר את העם אין אלו אלא דברי משל ודמיון:
<b>הישאג אריה.</b> הוא נבוכדנאצר, ד"א הנביאים מדמין את רוח הקודש הבא עליהם לשאגת אריה כמו שאמרו למטה אריה שאג מי לא יירא וכאן זה פירוש הדוגמא היבא רוח הקודש בפי הנביאים לדבר דבר מאת הקב"ה לרעה אלא אם כן הפורענות נגזר מלפניו זהו הטרף, היתן הקב"ה קולו לדבר קשה בלתי אם לכד אתכם במוקש עון: <b>התפול צפור על פח.</b> ואין הפח מכשילה כלומר וכי אפשר שאתם עוברים עבירות ולא יהיה לכם למוקש: <b>היעלה פח וגו'.</b> כך היעלה עונותיכם למעלה ולא ילכדו אתכם: <b>אם יתקע שופר בעיר.</b> כך היה לכם להיות חרדים אל דברי הנביאים שהם צופים לכם למלט אתכם מן הרעה שלא תבא וכשתבא לכם הרעה הלא תדעו כי הקב"ה עושה לכם על שלא נזהרתם בנביאיו:

### passuk 7
<b>כי לא יעשה אדני.</b> אלהים דבר אלא א"כ גלה סודו אותו סוד אל עבדיו הנביאים:

### passuk 8
<b>אריה שאג מי לא יירא.</b> כך הקב"ה דבר אל הנביאי' להנבא מי לא ינבא:

### passuk 9
<b>השמיעו.</b> אתם בני פלשתים ובני מצרים והכריזו זאת ואמרו בארמנותיכ' שיאספו על הרי שומרון לראות מעל ההרים בתוך העיר את דרכם הרעה:

### passuk 10
<b>נכוחה.</b> ישרה:
<b>חמס ושוד.</b> ממון של גזל:

### passuk 11
<b>צר וסביב הארץ.</b> הצר מוכן לבא וסביב לארץ הזאת יבא:

### passuk 12
<b>כאשר יציל הרועה.</b> דבר מועט:
<b>בדל אוזן.</b> חסחוס דאודן:
<b>כן ינצלו בני ישראל.</b> מתי מעט:
<b>בפאת מטה ובדמשק ערש.</b> ת"י בתקוף שולטן ועל דמשק רחיצן ואומר אני שפתרון התרגום לפי שבימי יהואחז בן יהוא כתיב (מלכים ב י״ג:ז׳) כי אבדם מלך ארם וירבעם בן בנו הושיעם במקצת שנאמר (שם יד) ולא דבר ה' למחות את שם ישראל ויושיעם ביד ירבעם וגו' (שם) הוא השיב את גבול ישראל וזהו בפאת מטה פנת הבית היא חזקו של בית לכן תרגם בתקוף שולטן של ירבעם ועמוס נתנבא בימי ירבעם ועוד נבא שסופן להסמך על מלכי ארם וכן עשו בימי פקח בן רמליהו שנתחבר עם רצין וזהו ובדמשק ערש עיקר מנוחתם ומבטחם תהי על דמשק, ורבותינו אמרו בסדר עולם ר' נהוראי אומר משום רבי יהושע אלו עשרת השבטי' שנסמכו על חזקיהו מלך יהודה ועל יהודה ופלטו עמהם: 
<b>בפאת מטה.</b> מלמד שלא נשתייר מהם אלא א' משמונה שבהם ושאר ערש היכן הוא בדמשק לקיים מה שנאמר (לקמן ה') והגליתי אתכם מהלאה לדמשק ושמעתי משמו של ר' מנחם זצ"ל שהיה מפרש זו א' משמונה שלא נאמר פאת אלא בפאת מטה במקצתה בא' משתי רוחות של פאה והיא שמינית של מטה שהרי ארבע פאות יש ושתי רוחות לפאה, ד"א מצאתי בדברי ר' מאיר זצ"ל <b>בפאת מטה</b> בעון אחזיה בן אחאב ששלח לדרוש בבעל זבוב אלהי עקרון האחיה מחלי זה (מלכים ב א׳:ב׳) <b>ובדמשק ערש</b> בן הדד מלך ארם שלח לדרוש באלהי ישראל (שם ח'):

### passuk 13

### passuk 14

### passuk 15
<b>בית החורף על בית הקיץ.</b> מתוך שהיו מעונגים היו בונים להם העשירי' שתי בתים אחד לחורף ואחד לקיץ:
<b>בתי השן.</b> דמכבשין בשן דפילא:

>Credit : sefaris
>License : CC-BY