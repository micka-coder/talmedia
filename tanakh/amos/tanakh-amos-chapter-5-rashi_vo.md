
### passuk 1

### passuk 2
<b>בתולת ישראל.</b> משיגלו בימי הושע בן אלה (מלכים ב טז) לא יעמוד עוד מלך מעשרת השבטים:
<b>נטשה על אדמתה.</b> כל דבר המושלך ומוטל ונופץ על השדה קורהו נטישה:

### passuk 3
<b>היוצאת אלף.</b> המוציאה אלף איש:

### passuk 4
<b>דרשוני וחיו.</b> עלו לרגל לשלם נדריכם בירושלים:

### passuk 5
<b>ואל תדרשו בית אל וגו' ובאר שבע לא תעבורו.</b> לא נאמר כאן אל תבואו ואל תדרשו אלא אל תעבורו למדנו שלא היתה שם עכו"ם אלא כל זמן שהיה א' מבני עשרת השבטים יוצא לדרוש ולא עבר את באר שבע עודנו יכול לפנות לבית המקדש לירושלי' ומשעבר את באר שבע הוא הדרך לעגל בית אל או לעגל שבדן וכן הוא במקום אחר (לקמן ח) חי אלהיך דן וחי וגו' ותדע שגזר הכתוב גזירת פורענות על גלגל ובית אל ולא גזר על באר שבע: 
<b>הגלגל גלה יגלה.</b> לפי שמו קללתו וכן בית אל יש עיר שסמוכה לה ששמה בית און בספר (שופטים ז):
<b>יהיה לאון.</b> יהון ללמא והוא תרגום של הבל וזה דוגמת אם גלעד און אך שוא היו (הושע יב):

### passuk 6
<b>פן יצלח כאש.</b> דילמא ידלק באשא רוגזיה:
<b>בית יוסף.</b> כמו לבית יוסף פן יצלח כאש. פן תעלה חמתו כאש לבית יוסף:

### passuk 7
<b>ההופכים ללענה משפט.</b> ואינם זוכרין הפיכותי שאני הופך וכו':

### passuk 8
<b>הופך לבקר צלמות.</b> יש ששרויין עתה בחשך ואני מאיר להם:
<b>ויום לילה החשיך.</b> ויש ששעתו עומדת לו כאור היום ואני מחשיכו ללילה:
<b>הקורא למי הים.</b> יונתן תרגם דאמר לכנשא משריין סגיאין כמי ימא ומבדר להון על אפי ארעא רבותינו פירשו על דור אנוש שהציף עליהם את מי אוקינוס:
<b>ה' שמו.</b> לו היה לכם לעבוד והוא היה מגביר אתכם על שונאיכם:

### passuk 9
<b>המבליג.</b> המגביר כמו ואבליגה מעט (איוב י׳:כ׳) מבליגיתי עלי יגון (ירמיהו ח׳:י״ח):
<b>שוד.</b> אדם שדוד וחלש דמגבר חלשין על תקיפין ובזוזין על כרכי תקיפין משליט:

### passuk 10
<b>שנאו בשער מוכיח.</b> אתם לא יראתם מפניו ומפני נביאיו ושנאתם את המוכיחים אתכם בשערי בתי דינא:

### passuk 11
<b>בושסכם.</b> כמו בוססכם על דל שאתם רומסין ורופסים על ראשו כמו בוססו את חלקתי (שם יב):
<b>ומשאת בר תקחו.</b> זקיפת מלווה שהפקעתם עליהם השערים למכור להם תבואה בריבית כדי ליטול נחלתם מהם לפיכך בתי' וכרמים אשר בניתם ונטעתם על אותן הנחלות לא יתקיימו בידכם. <b>ומשאת</b> ל' משא שמכבידי' עליהם:
<b>כרמי חמד.</b> כרמי חמדה:

### passuk 12
<b>צוררי צדיק.</b> מעיקין ליה לזכאה:
<b>בשער הטו.</b> בשערי בתי דיניכם הטו משפט אביוני':

### passuk 13
<b>המשכיל.</b> מי שהוא חכם ידום בבא הרעה ולא יהרהר אחר מה"ד שהרי כל אלה עשו: 
<b>כי עת רעה היא.</b> עת המזומנת לקבל רעתם:

### passuk 14
<b>ויהי כן וגו'.</b> אם זאת תעשו אז יהי המקום עמכם כאשר אמרתם בלבבכם שתתקיים לכם גדולתכם:

### passuk 15
<b>שארית יוסף.</b> כל ישראל נקראין על שמו לפי שכלכל אותם:

### passuk 16
<b>הו הו.</b> ל' צעקה:
<b>וקראו איכר אל אבל.</b> יפגעו שיירות האיכרים החורשים בשדות בקול מספד האבלים הצועקים בחוצות:
<b>ומספד אל יודעי נהי.</b> ועביד מספדא יערע בדעביד אילייא ואינו אלא ל' כפול כמו משפטי ודיני (תהלים ט'):

### passuk 17

### passuk 18
<b>הוי המתאוים וגו'.</b> האומרים ימהר יחישה מעשהו (ישעיהו ה׳:י״ט):
<b>למה זה לכם וגו'.</b> משל לתרנגול ועטלף שהיו מצפין לאורה כדאיתא בחלק:

### passuk 19

### passuk 20

### passuk 21
<b>בעצרותיכם.</b> קורבן כנישתכון כשאתם קוראי' עצר':

### passuk 22
<b>ושלם מריאיכם.</b> ושלמי פטימיכון בהמות מפוטמות:

### passuk 23
<b>הסר מעלי המון שריך.</b> שהלוים משוררים על הדוכן אחרי שאתם חמסנים ומעוותי משפט:

### passuk 24
<b>ויגל כמים משפט.</b> וזאת תעשו וארצה לכם המשפט אשר כבשתם והסתרתם יגולה וישטף ביניכם כמים נובעים:
<b>וצדקה.</b> תגלה כנחל איתן:

### passuk 25
<b>הזבחים ומנחה.</b> וכי לזבחים ומנחות רצוני והלא במדבר לא דברתי את אבותיכם להקריב לי זבחים אני אמרתי אדם כי יקריב (ויקרא א׳:ב׳) כשירצה להקריב ואומר ויעשו בני ישראל את הפסח במועדו (מדב' ט) מגיד שלא עשו ישרא' במדבר אלא אותו פסח לבדו:

### passuk 26
<b>ונשאתם את סכות מלככם.</b> חוזר לענין הפורעניות שלמעלה חשך להם יום ה' ולא אור ונשאתם בגולה עמכם את גלוליכם וירכיבום האויבים על צואריכם לשאת עמכם בגולה:
<b>סכות. כיון. כוכב.</b> שמות עכו"ם הן:

### passuk 27
<b>והגלתי אתכם מהלאה לדמשק.</b> כלומר לא לשכנותיכם תגלו כאשר עד הנה שנמסרתם ביד מלכי ארם ולא היו שובים אתכם למקום רחוק אלא עד דמשק ומעתה ביד סנחרב אמסור אתכם והוא יגלה אתכם למרחוק:

>Credit : sefaris
>License : CC-BY