
### passuk 1
<b>כה הראני.</b> פורענות שהיה רוצה להביא גובאי:
<b>בתחלת עלות הלקש.</b> ל' מלקוש שהתבואה עולה בקנה שלה:
<b>והנה לקש.</b> היה צומח <b>אחרי גיזי המלך</b> אחר שגזזו תבואת המלך עד שלא עלתה בקנה היו גוזזין אותה שחת להאכיל לבהמות וכן ת"י דאיתגזיזת שיחתא דמלכא ול' משנה היא קוצר לשחת ומאכיל לבהמה:

### passuk 2
<b>והיה אם כלה.</b> כאשר כלה לאכול:
<b>את עשב הארץ.</b> באותה שדה:
<b>ואמר אדני ה' סלח נא.</b> ואל תשחת הארץ:
<b>מי יקום יעקב.</b> מאן יקום ויבעי על חטאיהון:
<b>כי קטן.</b> ארי מטלטלין:

### passuk 3
<b>נחם ה' על זאת.</b> נתרצה בתפלתו ונעתר לי:

### passuk 4
<b>הראני.</b> עוד פורענות להביא עליכם:
<b>והנה קורא.</b> את פמליא שלו <b>לריב.</b> אתכם בפורענות דליקת אש:
<b>החלק.</b> חלקת השדה:

### passuk 5

### passuk 6

### passuk 7
<b>על חומת אנך.</b> על שורא דדינא וכן פתר דונש, אנך ל' ערבי חוט קו המשקולת העופרת אשר בה יביט בונה החומה ליישר הדימוס אף כאן הוא לשון קו משקולת משפט:

### passuk 8
<b>הנני שם אנך.</b> הנני שופט אותם בקו שורת הדין:
<b>עבור לו.</b> להמתין להם על פשעיהם:

### passuk 9
<b>ומקדשי ישראל.</b> הוא בית אל שנאמר כי מקדש מלך הוא:
<b>על בית ירבעם.</b> בן יואש:

### passuk 10
<b>כהן בית אל.</b> כומר לע"ז שלו:

### passuk 11
<b>בחרב ימות ירבעם.</b> והוא לא אמר כן אלא וקמתי על בית ירבעם והוא בנו זכריה שהרגו שלום בן יבש (מלכים ב טו):

### passuk 12
<b>חוזה.</b> אתה שמתנבא עתידות:
<b>לך ברח לך אל ארץ יהודה.</b> ששם מקדשו של הקב"ה שאתה מתנבא בשמו: 
<b>ואכל שם לחם.</b> לשון בזיון אמר לו שם יתנו לך פתיתי לחם בשכר שתתנבא להם:

### passuk 13
<b>ובית אל לא תוסיף עוד להנבא.</b> שאין מזכירין כאן אלא שם ע"ז:

### passuk 14
<b>לא נביא אנכי.</b> איני מנביאי שקר שלכם הנוטלים שכרם להנבא איני צריך לכל זאת ולא נהגתי כך אני שאני עשיר ובעל מקנה ונכסים כמו שת"י ארי מרי גיתי אנא ושקמין אית לי בשפלתא: 
<b>בוקר אנכי.</b> רועה בקר:
<b>ובולס שקמים.</b> מחפש בשקמים לראו' איזה עתו לקוץ כדי להוסיף ענפים ואיזה ראוי לקורות שכן דרך שקוצצין בתולות השקמה ובולס כמו ובולש אלא שעמוס מגמגם בלשונו שכך אמרו למה נקרא שמו עמוס שהיה עמוס בלשונו וישראל קוראים אותו פסילוס כדאיתא בפסיקתא:

### passuk 15

### passuk 16
<b>ולא תטיף.</b> ל' נבואה הוא והרבה יש במקרא הטף אל דרום (יחזקאל כ"א):

>Credit : sefaris
>License : CC-BY