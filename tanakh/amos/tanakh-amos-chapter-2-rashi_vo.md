
### passuk 1
<b>על שרפו עצמות וגו'.</b> פעם אחת נפל מלך אדום ביד מלך מואב ושרפו עצמותיו וטחום בקירות הבית ותבע הקב"ה אונאת המלך שנהגו בו בזיון:

### passuk 2
<b>קריות.</b> שם מקום כד"א (שם מח) על קריות ועל בצרה: 
<b>בשאון.</b> קול המון מלחמה:

### passuk 3

### passuk 4

### passuk 5

### passuk 6
<b>על מכרם בכסף צדיק.</b> הדיינין היו מוכרי' את מי שהיה זכאי בדין בכסף שוחד שהיו מקבלים מיד בעל דינו:
<b>ואביון בעבור נעלים.</b> תרגם יונתן בשני מקומות (לקמן ח ו) בדיל דיחסנון ואומר אני שכך פירושו מטין משפט האביון כדי שיצטרך למכור שדהו שהיה לו בין שדות הדיינין וזה עוקף עליו ונוטלה בדמים קלים כדי לגדור ולנעול כל שדותיו יחד ולא יפסיק ביניהם:

### passuk 7
<b>השואפים על עפר ארץ.</b> על עפר ארץ שהם הולכים עליהם כל שאפם וכל מחשבתם בראש דלים הוא איך יגזלו אותם ויטלו את שלהם, שאיפה גולושי"ר בלע"ז: 
<b>ודרך ענוים יטו וגו'.</b> החלשים נוטים מדרכם והולכין דרך עקלתון מפני יראתם כמה דאת אמר (איוב כ״ד:ד׳) יטו אביונים מדרך:
<b>אל הנערה.</b> המאורסה:

### passuk 8
<b>ועל בגדים חבולים יטו.</b> תרגם יונתן על מטות שוויין דמשכון מסתחרין זוקפין מלוה על העניים וממשכנים אותם ועושים בגדיהם מצעות ומסובין עליהם בהטייה בעת סעודתם:
<b>בית אלהיהם.</b> בבית עכו"ם שהיתה להם אצל מזבח: 
<b>יטו.</b> לשון מסיבה שכל מסיבת סעוד' בהטייה היא שהוא נסמך על שמאלו:
<b>ויין ענושים.</b> שעונשים אותם ממון ושותים בו יין:

### passuk 9
<b>כאלונים.</b> קיישנ"ש בלע"ז: 
<b>ואשמיד פריו ממעל.</b> שרים העליונים:
<b>ושרשיו מתחת.</b> שרים התחתונים ד"א הצרעה היתה מסמא עיניהם מלמעלה ומסרסתן מלמטן:

### passuk 10

### passuk 11
<b>לנזרים.</b> תרגם יונתן למלפין שהיו פרושין מדרכי עם הארץ ועוסקים בתורה אין נזירה בכל מקום אלא ל' פרישה:
<b>האף אין זאת.</b> בתמיה כלומ' כלום אתם יכולים להכחיש את זאת:

### passuk 12
<b>ותשקו את הנזירים יין.</b> שלא יורו אתכם שהשיכור אסור להורות, <b>ותשקו את הנזירים יין</b>, תרגם יונתן ואטעיתון ית מלפיכון בחמר: 
<b>לא תנבאו.</b> לעמוס צוה כן אמציה כהן בית אל חוזה ברח לך אל ארץ יהודה (לקמן ז):

### passuk 13
<b>מעיק.</b> תרגום של מציק:
<b>תחתיכם.</b> את חנייתכם:
<b>תעיק העגלה.</b> מכובד משא שעליה:

### passuk 14

### passuk 15
<b>וקל ברגליו לא ימלט.</b> את נפשו:

### passuk 16
<b>ערום ינוס וגו'.</b> ערטילאי בלא כלי זיין:

>Credit : sefaris
>License : CC-BY