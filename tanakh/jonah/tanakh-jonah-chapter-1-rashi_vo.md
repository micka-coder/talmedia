
### passuk 1

### passuk 2
<b>וקרא עליה.</b> את קריאתי:

### passuk 3
<b>לברוח תרשישה.</b> ים ששמו תרשיש והוא בחוצה לארץ אמר אברח לי הים שאין השכינה שורה בח"ל אמר לו הקב"ה חייך יש לי שלוחים כיוצא בך לשלוח אחריך ולהביאך משם משל לעבד כהן שברח מן רבו ונכנס לבית הקברות אמר לו רבו יש לי עבדים כיוצא בך לשלוח אחריך ולהביאך משם ומה ראה יונה שלא רצה לילך אל נינוה אמר העכו"ם קרובי תשובה הם אם אומר להם ויעשו תשובה נמצאתי מחייב את ישראל שאין שומעים לדברי הנביאים: 
<b>ויתן שכרה.</b> הקדים לתת שכרה ואין דרך יורדי הים לתת שכר הספינה עד שעת היציאה והוא הקדים ולא עוד אלא שנתן שכר כולה:

### passuk 4
<b>חשבה להשבר.</b> נדמית כאלו היא נשברת:

### passuk 5
<b>המלחים.</b> בני אדם המנהיגים את הספינה:
<b>איש אל אלהיו.</b> מן שבעים אומות של עכו"ם היו שם:

### passuk 6
<b>רב החובל.</b> שר המלחים שאף הם נקראים חובלי הים ובלע"ז גובירניי"ל: 
<b>מה לך נרדם.</b> מה לך להיות נרדם אין עתה עת רדם:
<b>יתעשת.</b> לשון מחשבה וכן (תהלים קמז) עשתנותיו ומלכא עשית (דניאל ז):

### passuk 7
<b>לכו ונפילה גורלות.</b> רואים היו שאר ספינות הולכות בים בשלום ושלהם משתברת אמרו בשביל אחד ממנו הוא כן מצינו בפרקי דר' אליעזר:
<b>בשלמי.</b> במעשיו של מי ממנו:

### passuk 8
<b>הגידה נא לנו באשר למי.</b> למי חטאת אשר בשביל כן הרעה הזאת לנו:
<b>מה מלאכתך.</b> שמא פשעת באומנותיך:
<b>ומאין תבא.</b> שמא על אנשי אותו מקום נגזרה גזירה אפי' אין אתה בה:
<b>ואי מזה עם אתה.</b> שמא עמך חטאו:

### passuk 9

### passuk 10
<b>מה זאת עשית.</b> למה עשית כן לברוח מן מושל כזה:

### passuk 11

### passuk 12

### passuk 13
<b>ויחתרו האנשים.</b> יגעו ועסקו כחותר במחתרת:

### passuk 14
<b>בנפש האיש הזה.</b> בעון שנשלח יד בנפשו:

### passuk 15

### passuk 16
<b>וידרו נדרים.</b> שיתגיירו:

>Credit : sefaris
>License : CC-BY