
### passuk 1

### passuk 2

### passuk 3
<b>ואת הנערים יודעתי.</b> לשון טורח, הנערים אשר יצאו עמי, הטרחתים לרוץ לפני אל מקום פלוני אלמוני: 
<b>יודעתי.</b> כמו (שופטים ח טז): ויודע בהם את אנשי סכות:
<b>פלוני אלמוני.</b> 'אלמון' מאין שם, שאיני חפץ להזכיר, כי דבר סתר הוא: 
<b>פלוני.</b> כמו (דברים יז ח): 'כי יפלא', יתכסה:

### passuk 4
<b>או הנמצא.</b> אם אין חמשה, תן לי מה שנמצא בידך:

### passuk 5
<b>אך מאשה.</b> בקושי אני מאכילן לזרים, אך זה אי אפשר שאכילנו לטמאים:

### passuk 6
<b>עצורה לנו.</b> עצורה ממנו:
<b>ויהיו כלי הנערים קדש.</b> טהורים:
<b>והוא דרך חול.</b> והלחם משנסתלק מעל השולחן והקטירו הבזיכין, קרוב הוא להיות חולין, שיצא מידי מעילה משיהיה לו שעת היתר לכהנים: 
<b>ואף כי היום יקדש בכלי.</b> ואפילו אם היום היתה תחלת קדושתו על השלחן, הייתי זקוק ליטלו משם ולהאכילנו, שאחזו בולמוס ומסוכן הוא, כך מפורש במנחות:

### passuk 7
<b>לשום לחם חם.</b> אחר, ביום הלקח זה ורבותינו אמרו (יומא כא א): חם ביום הלקחו, גם ביום סלוקו, חם כיום סדורו:

### passuk 8
<b>נעצר לפני ה'.</b> עוצר עצמו לפני אהל מועד, לעסוק בתורה: 
<b>אביר הרועים.</b> אב בית דין:

### passuk 9
<b>ואין יש פה.</b> ואם יש פה:
<b>נחוץ.</b> בבהילות:

### passuk 10
<b>לוטה.</b> כרוכה, וכן (מלכים-א יט יג): וילט פניו באדרתו: 
<b>אחרי האפוד.</b> אחר ששאלו באורים ותומים, אמר לו כן וכן תרגם יונתן: בתר דשאיל ליה באפודא:

### passuk 11

### passuk 12
<b>הלא זה דוד מלך הארץ.</b> אמרו לו לאכיש, תנאי היה בינינו (לעיל יז ט): 'אם יוכל להלחם אתי והכני והיינו לכם לעבדים', אין לך אלא שתרד מכסאך, ויהיה מלך הארץ הזאת:

### passuk 13

### passuk 14
<b>את טעמו.</b> את דבריו:
<b>ויתהולל.</b> נשתטה:
<b>ויתו.</b> ויכתוב:
<b>רירו.</b> רוקו, דבר הנוטף קרוי ריר, וכן (איוב ו ו): בריר חלמות ; וכן (ויקרא טו ג): רר בשרו:

### passuk 15

### passuk 16
<b>הזה יבא אל ביתי.</b> לשון תמיהה, ולכך נקוד חטף פתח, ורפי:

>Credit : sefaris
>License : CC-BY