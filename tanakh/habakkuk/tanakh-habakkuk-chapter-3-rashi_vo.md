
### passuk 1
<b>על שגיונות.</b> יש פותרו כתרגומו ולפי משמעו בקש רחמים על עצמו שהטיח דברים כמו (לעיל א) ע"כ תפוג תורה ותעשה אדם כדגי הים קנתר אחר מדת הדין:

### passuk 2
<b>שמעתי שמעך.</b> אשר מעולם שנפרעת תמיד ממכעיסיך ואת הרשע הזה אתה סובל:
<b>יראתי.</b> אמרתי איך נשתנית מדת הדין בעון ישראל:
<b>פעלך בקרב שנים חייהו.</b> פעלך הראשון שהייתה נפרע לנו מאויבינו בקרב שני הצרה שאנו שרויים בה <b>חייהו</b> כלומר עוררהו והשיבהו ו<b>בקרב שנים</b> הללו תודיעהו:
<b>ברוגז.</b> שתקצוף על הרשעים:
<b>רחם תזכור.</b> רחם כמו לרחם:
<b>תזכור</b> לרחם את ישראל.

### passuk 3
<b>אלוה מתימן יבוא.</b> עכשיו הוא מזכיר לפניו פעלו הראשון שהוא מבקש לפניו לעוררהו ופועל (ס"א פועל) חיבתן של ישראל ופורענו' דורו' הראשוני' כשבאת ליתן את התורה חזרת על עשו וישמעאל ולא קבלוה: 
<b>תימן.</b> עשו:
<b>פארן.</b> ישמעאל כדאמר וישב במדבר פארן (בראשית כ״א:כ״א):
<b>כסה שמים הודו.</b> בסיני לישראל:

### passuk 4
<b>ונוגה.</b> אותו היום:
<b>כאור תהיה.</b> כאור המיוחד של שבעת ימי בראשית היה וכן ת"י: 
<b>קרנים.</b> לשון מאור כשהוא נוקב וזורח דרך הנקב נראה כמין קרנים בולטין וכן (שמות ל״ד:כ״ט) כי קרן עור פניו:
<b>מידו.</b> מידו של הקב"ה באו להם: 
<b>ושם חביון עזו.</b> כתרגומו שם נגלה עזו שהיה חבוי למפרע בסתר עליון:

### passuk 5
<b>לפניו ילך דבר.</b> מצאתי במדרש אגדה בשעה שנתן הקב"ה תורה לישראל טורדו למלאך המות להפליגו לדברים אחרים שלא יעמוד לקנתר ולומר אומה שעתידה לכפור בך לסוף ארבעי' יום ואתה נותן להם את התור': 
<b>ויצא רשף לרגליו.</b> מלאכי רשף באו עמו לסיני:

### passuk 6
<b>עמד וימודד ארץ.</b> המתין לדקדק בדין דור המבול למדוד להם מדה כנגד מדה ומדד עומד כדאמר נצב ה' ועומד לדין עמים (ישעיהו ג׳:י״ג) ממתין ומדקדק בדינם:
<b>וימודד ארץ.</b> ברותחים קילקלו וברותחים נדונו:
<b>ראה.</b> בדור הפלגה שעל ידי שהיו שפה אחת באו כולם בעצה כדכתיב ויהי כל הארץ שפה אחת (בראשית י״א:א׳):
<b>ויתר גוים.</b> הקפיצם לשבעים לשון כדאמר ויתר ממקומו (איוב לו) לנתר בהם (ויקרא יא):
<b>הררי עד.</b> שרי העכו"ם: 
<b>הליכות עולם לו.</b> הראה להם שכל מהלכו של עולם שלו הוא:

### passuk 7
<b>תחת און.</b> שנמצא בישראל:
<b>ראיתי אהלי כושן.</b> שעומדים בגלוי ומחבלים את ישראל ובהתכנע' לפניך ירגזון יריעות וגו' הכל כתרגומו:

### passuk 8
<b>הבנהרים.</b> יש תמיהות שהן קיימות הראינו שכל אלה עשה ופירוש המקרא כתרגומו:
<b>מרכבותיך.</b> לנו ישועה:

### passuk 9
<b>עריה תעור קשתך.</b> נגלה נגלית גבורתך:
<b>שבועות מטות.</b> שבועות שנשבעת לשבטים:
<b>אומר סלה.</b> מאמר המקוים לעולם, אומר נקוד פתח (ר"ל סגול) וטעמו למעלה שהוא שם דבר: 
<b>נהרות תבקע ארץ.</b> כתרגומו:

### passuk 10
<b>ראוך יחילו הרים.</b> הרי נחלי ארנון שנדבקו זה עם זה:
<b>זרם מים עבר.</b> בעברם בירדן תמו נכרתו המים ועבר קילוח שטף המים לשפולו של נהר והבאים מלמעלה קמו עמדו:
<b>נתן תהום קולו.</b> שבחוהו יושבי הארץ:
<b>רום ידיהו נשא.</b> צבא השמי' הודו לו:

### passuk 11
<b>עמד זבולה.</b> במדוריהון כל תיבה שצריכה למ"ד בתחלתה הטיל לה ה"א בסופה ופירשוה על מלחמת גבעון כתרגומו: 
<b>לאור חציך יהלכו.</b> ישראל:

### passuk 12
<b>בזעם תצעד ארץ.</b> לגרש שבע' עכו"ם:

### passuk 13
<b>לישע את משיחך.</b> שאול ודוד:
<b>ערות יסוד.</b> חומות עכו"ם: 
<b>עד צואר.</b> הוא גובה החומות והמגדלים:

### passuk 14
<b>נקבת במטיו ראש.</b> סנחריב וסיעתו שהיו סוערים ברוח סערה להפיצני והוא הי' מטה שהיית רודה בו את העכו"ם וכשבא וסער להפיצני נקבת ראשי גייסותיו במטיו שהי' בא לרדות בהם: 
<b>ראש פרזיו.</b> ראשי עריו וטירותיו כמו פרזות תשב ירושלים (זכריה ב׳:ח׳) ערי הפרזי (דברים ג):
<b>עליצותם.</b> היו כשהיו יכולים לאכול עני במסתר ישראל הקרואים עם עני:

### passuk 15
<b>דרכת בים.</b> בחיילותיו הכבדים כחול הים:
<b>חומר.</b> ת"י בדגור ל' חמרים חמרים (שמות ח):

### passuk 16
<b>שמעתי ותרגז בטני.</b> ת"י אמרת בבל שמעית וזעו מלכיא מן קדם דינא די אתדנו מצראי: 
<b>לקול צללו שפתי.</b> לקול השמועה אחזני רעד עד ששפתי נוקשות זו לזו וקולו נשמע:
<b>צללו.</b> לשון מצילות הסוס (זכרי' יד) טינטי"ר בלע"ז: 
<b>ותחתי ארגז.</b> במקומי אני מזדעזעת:
<b>אשר אנוח ליום צרה.</b> אשר מנוחתי זאת מוכנת ליום צרה:
<b>לעלות לעם יגודנו.</b> ליום אשר אמר להעלות מתוכו את העם אשר הוא יגודנו עקב לשוב בגדודיו לארצו:

### passuk 17
<b>כי תאנה לא תפרח.</b> כתרגומו ויש לפתרו כמשמעו שוב אין הצלחה לכל מעשה בבל מעתה:
<b>ושדמות.</b> שדה לבן:
<b>ממכלה.</b> דיר הצאן:

### passuk 18
<b>ואני.</b> כנסת ישראל, בה' אעלוזה:

### passuk 19
<b>למנצח בנגינותי.</b> לבן לוי המנצח בשיר ב"ה אנעי' לו בנגינותי והלוי יתן קול כנגדו בכלי השיר: 
<b>למנצח.</b> כמה דאת אמר (עזר' ג) ויעמדו הלוים מבן עשרים שנה ומעלה לנצח על מלאכת וגומר:
<b>בנגינותי.</b> הוא לשון נעימות קול להרים ולהשפיל אורגנידור"ש בלע"ז:

>Credit : sefaris
>License : CC-BY