
### passuk 1

### passuk 2
<b>תָּבֹזּוּ לָכֶם</b> וְאַל תַּחֲרִימוּ הַשָּׁלָל עוֹד.

### passuk 3

### passuk 4

### passuk 5

### passuk 6
<b>הַתִּיקֵנוּ אוֹתָם</b> לְשׁוֹן תִּיק, שֶׁנּוֹצִיאֵם מִתִּיק הָעִיר, דישפורי"ר בְּלַעַז (לְהוֹצִיא, לִשְׁלוֹף). וְיֵשׁ לְפוֹתְרוֹ לְשׁוֹן נְתִיקָה, כְּמוֹ (ירמיהו יב ג): הַתִּיקֵם כְּצֹאן לְטִבְחָה.

### passuk 7
<b>וְהוֹרַשְׁתֶּם</b> (תַּרְגּוּם:) וּתְתָרְכוּן.

### passuk 8

### passuk 9
<b>מִיָּם לָעַי</b> שֶׁהָעַי מִקֶּדֶם לְבֵית אֵל, וּבֵית אֵל מִיָּם לָעַי.
<b>וַיָּלֶן יְהוֹשֻׁעַ בְּתוֹךְ הָעָם</b> לִהְיוֹת נָכוֹן בְּהַשְׁכָּמַת הַבֹּקֶר.

### passuk 10
<b>וַיַּעַל הוּא</b> כְּמוֹ שֶׁאָמַר לוֹ הַמָּקוֹם, אִם הוּא עוֹבֵר לִפְנֵיהֶם עוֹבְרִין, וְאִם לָאו אֵין עוֹבְרִין.

### passuk 11

### passuk 12
<b>וַיִּקַּח כַּחֲמֵשֶׁת אֲלָפִים אִישׁ</b> אוֹרֵב אַחַר אוֹרֵב, אֶחָד קָרוֹב לָעִיר מֵחֲבֵירוֹ.

### passuk 13
<b>וַיָּשִׂימוּ הָעָם</b> שִׂימָה זוֹ לְשׁוֹן הַזְמָנָה, סָמוּךְ לַחוֹמָה לְהִלָּחֵם, כְּמוֹ שֶׁנֶּאֱמַר בְּבֶן הֲדַד (מלכים א כ ל): שִׂימוּ עַל הָעִיר, וַיָּשִׂימוּ.
<b>וְאֶת עֲקֵבוֹ</b> וְאֶת אָרְבּוֹ, כְּמוֹ (בראשית כז לו): וַיַּעְקְבֵנִי.
<b>וַיֵּלֶךְ יְהוֹשֻׁעַ בַּלַּיְלָה הַהוּא בְּתוֹךְ הָעֵמֶק</b> אָמְרוּ רַבּוֹתֵינוּ (סנהדרין מד ב) שֶׁלָּן בְּעוֹמְקָהּ שֶׁל הֲלָכָה.

### passuk 14
<b>לַמּוֹעֵד</b> לִזְמַן הַיּוֹם, שֶׁנּוֹעֲצוּ יַחַד מֵאֶתְמוֹל בְּאוֹתוֹ שָׁעָה נֵצֵא, שֶׁהָיוּ מְנַחֲשִׁים וּמְעוֹנְנִים.

### passuk 15
<b>וַיִּנָּגְעוּ</b> לְשׁוֹן נֶגַע (כְּתַרְגּוּמוֹ:) וְאִתְּבַרוּ, הֶרְאוּ עַצְמָן כְּאִלּוּ הֵם נִגָּפִים לִפְנֵיהֶם.

### passuk 16

### passuk 17

### passuk 18
<b>נְטֵה בַּכִּידוֹן</b> הוּא הָיָה סִימָן לָאוֹרֵב לָצֵאת מִן הַמַּאֲרָב, בִּרְאוֹתוֹ הַכִּידוֹן נָטוּי עַל הָעִיר. <b>כִּידוֹן</b> שפיד"ו בְּלַעַז (רוֹמַח, חַנִית).

### passuk 19

### passuk 20
<b>יָדַיִם</b> כֹּחַ.
<b>וְהָעָם הַנָּס הַמִּדְבָּר</b> יִשְׂרָאֵל שֶׁנָּסוּ אֶל הַמִּדְבָּר כְּמוֹ שֶׁאָמַר לְמַעְלָה, נֶהְפַּךְ לְהִלָּחֵם אֶל הָרוֹדֵף.

### passuk 21

### passuk 22
<b>וְאֵלֶּה יָצְאוּ מִן הָעִיר</b> הָאוֹרֵב שֶׁהִצִּית אֶת הָעִיר.

### passuk 23

### passuk 24

### passuk 25

### passuk 26

### passuk 27

### passuk 28

### passuk 29

### passuk 30
<b>אָז יִבְנֶה וְגוֹ'</b> פָּרָשָׁה זוֹ כְּתוּבָה מוּקְדָּם וּמְאוּחָר, שֶׁמִּיּוֹם שֶׁעָבְרוּ אֶת הַיַּרְדֵּן עָשָׂה כֵּן.

### passuk 31

### passuk 32
<b>וַיִּכְתָּב־שָׁם עַל הָאֲבָנִים</b> הֵן הֵנָּה הָאֲבָנִים הָאֲמוּרִים לְמַעְלָה, לְאַחַר מַעֲשֶׂה זֶה קִפְּלוּ (קלפו) הַסִּיד מֵעֲלֵיהֶם וֶהֱבִיאוּם הַגִּלְגָּל.

### passuk 33
<b>לְבָרֵךְ אֶת הָעָם יִשְׂרָאֵל בָּרִאשׁוֹנָה</b> לְהַקְדִּים בְּרָכוֹת לִקְלָלוֹת: בָּרוּךְ הָאִישׁ אֲשֶׁר לֹא יַעֲשֶׂה פֶסֶל וּמַסֵּכָה.

>Credit : sefaris
>License : CC-BY