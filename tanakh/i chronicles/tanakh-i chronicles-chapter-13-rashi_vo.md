
### passuk 1
<b>ויועץ דוד עם שרי האלפים.</b> שאמר להם דוד כבר עסקתם בתקנתכם להיות לכם מלך להושיע לכם ועתה תעסקו בכבוד אלהים:

### passuk 2
<b>נפרצה נשלחה.</b> נפרצה אותה גדר שהיתה גדורה עד עתה שלא דרש שום אדם לאלהים ו<b>נשלחה על אחינו הנשארים</b> משום כבוד הארון:

### passuk 3

### passuk 4

### passuk 5
<b>מן שיחור מצרים ועד לבא חמת.</b> דוגמא מלבוא חמת עד נחל מצרים:

### passuk 6
<b>בעלתה אל קרית.</b> פתרון בעלתה שהיא קרית יערים:
<b>להעלות משם וגו'.</b> כדכתיב (בשמואל ב' ז') אשר נקרא שם ה' צבאות יושב הכרובים עליו, כלומר שמו של הקב"ה נקרא על הארון אעפ"י שגלה ארון לפלשתים לא זז ממנו שם הזה שנתקדש:

### passuk 7
<b>וירכיבו את ארון האלהים על עגלה חדשה.</b> מה ראה דוד שהרכיבו על עגלה חדשה ולא במשא הלוים כאשר עשה כשהביא אותו משם לציון באחרונה לפי שאמר דוד כל עומת שבא אלי כשהשיבוהו פלשתים על עגלה חדשה כדכתיב וישימו את הארון ה' על עגלה וגו' לפיכך נענש:
<b>עזא ואחיו.</b> בני אבינדב היו כדכתיב בשמואל (שם א' ו'):
<b>נוהגים בעגלה.</b> כמנהג נוהגי עגלה אחד הולך לפני העגלה ומיישר' בדרך ישרה ואחד בצד העגלה שלא תהפוך ליפול וכן כתיב (שמואל א' ו') ואחיו הולך לפני הארון ועזא בצד העגלה (שם) לפיכך שלח עזא את ידו לאחוז בארון כששמטו הבקר ולכך נענש: 

### passuk 8
כאן כתיב <b>בכל עוז</b> ובשמואל (שם) כתיב בכל עצי פתרון בכל עצי כלי שיר וכאן פתרון בכל עוז כלי שיר:
<b>ובשירים ובכנורות ובנבלים ובתפים.</b> כולם כלי שיר הם אבל מצלתים כלי שיר היה ולא היה עשוי כ"א להשמעת קול ודוגמתו כלי שיר שקורין פויקי"ן בל"א שמכין עליו במקלות והוא משמיע קול וכן מוכיח לקמן (ט"ו) ובמצלתים משמיעים וכתיב (שם) והמשוררים הימן אסף ואיתן במצלתים נחשת להשמיע ועוד למטה כתיב בשיר בית ה' במצלתים וגומר (לקמן כ"ה) ועל שם כך נקרא מצלתים וכן יירש הצלצל (דברים כ״ח:מ״ב) מין ארבה המשמיע קול כדכתיב בנבואות (יואל ב׳:ה׳) על הארבה כקול מרכבות על ראשי ההרים ירקדון וגו': 

### passuk 9
<b>עד גורן כידון.</b> שם מקום:

### passuk 10
<b>ויכהו על אשר שלח ידו על הארון.</b> והוא שכתוב בשמואל (ב' ו') ויכהו שם אלהים על השל פתרון על השלח על שאחז בארון ודוגמתו (במלכים א כ״א:כ״ג) הכלבים יאכלו את בשר איזבל בחיל יזרעאל ופסוק אחר כתיב בחלק יזרעאל (שם ב' ט) כך נפרש כאן על השל השלח:
<b>וימת שם לפני אלהים.</b> לפני ארון אלהים (בשמואל ב ו׳:ז׳) כתיב וימת שם עם ארון האלהים:

### passuk 11

### passuk 12
<b>ויירא דוד את האלהים ביום ההוא לאמר.</b> מה הוא ירא לאמר שאמר איך אביא אלי ארון ה':

### passuk 13
<b>הגתי.</b> מגת היה בתחילה מקודם היה מתגורר בגת ולוי היה כדכתיב (לקמן ט"ו) ויאמר דוד לשרי הלוים להעמיד את אחיהם המשוררים וכתיב בסמוך (שם) ועבד אדם ויחיה שוערים לארון:

>Credit : sefaris
>License : CC-BY