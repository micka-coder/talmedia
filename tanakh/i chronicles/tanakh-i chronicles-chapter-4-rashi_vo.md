
### passuk 1

### passuk 2
<b>וראיה.</b> כן מנהג היחס הזה אף על פי שלא הזכיר עדיין ראיה כי דורות דורות קחשיב וכן בני חלאה צרת וצחר ואתנן וקוץ הוליד, ועדיין לא הזכיר קוץ ומזכיר את בניו:

### passuk 3

### passuk 4

### passuk 5
<b>ולאשחור אבי תקוע היו שתי נשים.</b> מוסב למעלה ואשת חצרון אביה ותלד לו את אשחור אבי תקוע כי לא יחס עד עתה:

### passuk 6

### passuk 7

### passuk 8

### passuk 9
<b>ואמו קראה שמו יעבץ לאמר כי ילדתי בעצב.</b> וכינה שמו יעבץ ודוגמתו בן אוני (ס"א ואביו קרא לו בנימין) (בראשית ל"ה):

### passuk 10
<b>והרבית את גבולי.</b> בנחלות:
<b>והיתה ידך עמי ועשית מרעה.</b> אם תהיה עמי ותצילני מרעה לבלתי עצבי שלא יארע לי שום נזק וצער ועצב והוא נדר מה שנדר:
<b>ויבא אלהים את אשר שאל.</b> ושלם נדרו ומכאן מביאין ראיה כשפוסקין צדקה (בצבור) בעבור מה שאין נודרין אלא נותנין בלא נדר ומדרשו ידוע:

### passuk 11
<b>וכלוב אחי שוחה.</b> משפחות הוא דקחשיב בקצור ל' אע"פ שאין מזכירו למעלה וכן ובני קנז אע"פ שלא הזכירו למעלה וכן מעונתי כמו כן לא הזכירו כי כן דרך כל הספר הזה:

### passuk 12
<b>אבי עיר נחש.</b> שם עיר ותחנה שר (היה) עליה:
<b>אלה אנשי רכה.</b> בני אשתון ישבו באותו מקום ברכה, ע"א <b>אנשי רכה</b> המשפחה היתה מכונה אנשי רכה:

### passuk 13

### passuk 14
<b>ושריה הוליד את יואב אבי גיא חרשים.</b> יואב היה שר של עמק שיש בה חרשים ולמה אני קורא אותה גיא חרשים כי חרשים היו פתרון אותן שישבו בגיא החרשים חרשים המה ועל שמם נקרא הגיא:

### passuk 15
<b>ובני כלב בן יפונה.</b> אמרו רבותינו כלב בן יפונה זה כלב בן חצרון ולמה נקרא בן יפונה שפינה מעצת מרגלים ואל תתמה שהרי ייחס כבר משפחת כלב בן חצרון שהרי כן הדרך שמייחס קצת ומדלג על משפחה אחרת ואח"כ תופש משפחה ראשונה: 
<b>ובני אלה וקנז.</b> כך היה שמו וקנז:

### passuk 16

### passuk 17

### passuk 18
<b>ואשתו היהדיה.</b> אשת כלב שנולדה מיהודית:
<b>ירד אבי גדור וגו'.</b> שרי העירות כדכתיב ביהושע ויקדעם וזנוח וחלחול בית צור וגדור ירמות ועדלם שוכה ועזקה:
<b>ואלה בני בתיה בת פרעה.</b> הוי"ו מפרדת בין בני יהודיה ובין בני בתיה: 
<b>אשר לקח מרד.</b> כלב הוא מרד שמרד בעצת מרגלים וכן דרך היחס שאפילו לאחד אומר בני כמו ובני אלה וקנז:

### passuk 19

### passuk 20

### passuk 21
<b>בני שלה בן יהודה.</b> לפי שעדיין לא יחסו מיחסו עתה שמשום כבודו של דוד מקדים ליחס בני תמר פרץ וזרח שמהם יצא גם הוא ועכשיו שייחס כל משפחות פרץ מתחיל לייחס כל משפחות שלה שהיו באותו הדור:
<b>ומשפחת בית עבודת הבוץ.</b> ליריעות המקדש אף הם היו מבני שלה:

### passuk 22
<b>ויוקים ואנשי כזבא.</b> עד וישבי לחם כל אלה בני שלה בן יהודה:
<b>ויואש ושרף.</b> רבותינו אומרים זה מחלון וכליון:
<b>והדברים עתיקים.</b> פתרון אל תאמר לפי שהתחלתי לייחס מאנשי דורינו שכולם היו אחרי כן אלא כולן שנאמרו בפסוק זה (העתיקים) הראשונים שהיו בימי קדמונים:
<b>אשר בעלו למואב.</b> שלקחו נשים מואביות:

### passuk 23
<b>המה היוצרים.</b> המה יוקים ואנשי כזבא וישבי לחם היו יוצרי חומר למלאכת המלך וגם קדרות למאכל המלך וגם לכהנים:
<b>ויושבי נטעים.</b> שהיו עוסקים בנטיעות של מלך:
<b>וגדרה.</b> אומנים גודרי גדר אבנים למלאכת המלך:
<b>עם המלך.</b> פתרון הושיבן המלך באותן העיירות לפי שהיו עושים מלאכתו דוגמא במשפטים בשואל בעליו עמו לא ישלם כלומר עמו במלאכתו:

### passuk 24
<b>בני שמעון.</b> לפי ששמעון יושב בחלק יהודה הוא מקדימו ליחסו ולדבר בעיירותיו קודם לראובן:

### passuk 25

### passuk 26

### passuk 27
<b>ולאחיו אין בנים רבים וכל משפחתם לא הרבו עד בני יהודה.</b> לא הרבו בנים כבני יהודה לפי שהיו מועטים וחלק יהודה רב מהם קבל יהודה שמעון בחלקו כי שמעון לא היה לו חלק בא"י שנ' אחלקם ביעקב ואפיצם בישראל (ראשית מ"ט) ושנינו בבראשית רבה אחלקם להעמיד סופרים בישראל בבתי כנסיות כו' ומניין שקבלו דכתיב (יהושע י״ט:ט׳) מחבל בני יהודה נחלת בני שמעון כי היה חלק בני יהודה רב מהם וינחלו בני שמעון בתוך נחלתם פן תרבה עליהם חית השדה ומה שכתוב (שם) ויעל הגורל לבני שמעון כך היה המעשה הפילו גורל איזה שבט יקבל שמעון בחלקו ונפל הגורל בחלקו של יהודה וגם מה שכתוב (שופטים א׳:ג׳) ויאמר יהודה לשמעון אחיו עלה אתי בגורלי ונלחמה בכנעני והלכתי גם אני אתך בחלק שנתתי לך:

### passuk 28
<b>וישבו בבאר שבע.</b> בני שמעון ישבו באותן עיירות של יהודה:

### passuk 29

### passuk 30

### passuk 31
<b>אלה עריהם עד מלוך דוד.</b> פתרון כשהרבו בני יהודה עשו תרעומות על בני שמעון מימי שאול ורצו לגרשם מארצם ולא היה יכול לגרשם ואף כי היה כל ימיו בטירדה ובמלחמות וכשמלך דוד באו שבטו לשאול מבני שמעון את ארצם שהשאילו להם והלך דוד וגר שם כי שאול לא חשש בכך מפני שנאת דוד שהיה מיהודה וזהו שכתב אלה עריהם עד מלך דוד וכשמלך גרשם מפי' רבי אליעזר בר משולם ז"ל וכן פי' לי רבי שלמה בר לוי אחי רבי משה הדרשן:

### passuk 32
<b>וחצריהם.</b> הכפרים מי היו עיטם ועין ורמון וגו':

### passuk 33
<b>זאת מושבותם והתיחשם להם.</b> פתרון אע"פ שייחסם כאן מקצתן אל תאמר שלא היו כי אם אותן שהרי יש ספר יחוס אחר ושם היו יחוסין כל שבט ושבט כך היה לפרש יחוסו בפני עצמו:

### passuk 34
<b>ומשובב.</b> וכל הכתובין:

### passuk 35

### passuk 36

### passuk 37

### passuk 38
<b>אלה הבאים בשמות נשיאים במשפחותם ובית אבותיהם פרצו לרוב.</b> לא היה להם מקום לישב:

### passuk 39
<b>וילכו.</b> על כן למבוא גדור וגו' לבקש מרעה לצאנם:

### passuk 40
<b>כי מן חם היושבים שם לפנים.</b> בשקט ובשלוה היו יושבים ולא בא אדם להרע להם לפיכך לא נזהרו כשבאו עליהם להלחם ודוגמתו בשופטים ויבאו על ליש על עם שקט ובוטח וגו' ודבר אין להם עם אדם לפי שהיו שקטים לא היו יראים ולא כרתו ברית עם שום אדם לעזרם לפיכך נצחום אותם חמש מאות וגם כתיב לשם כמשפט צידונים שקט ובוטח וגו':

### passuk 41

### passuk 42

### passuk 43
<b>ויכו את שארית הפליטה.</b> מהכרתת דוד כי דוד הכרית כל זכר באדום:

>Credit : sefaris
>License : CC-BY