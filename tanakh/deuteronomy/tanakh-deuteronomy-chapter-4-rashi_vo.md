
### passuk 1

### passuk 2
<b>לא תספו.</b> כגון חמש פרשיות בתפלין, חמשת מינין בלולב, וחמש ציציות, וכן ולא תגרעו:

### passuk 3

### passuk 4

### passuk 5

### passuk 6
<b>ושמרתם.</b> זו משנה: 
<b>ועשיתם.</b> כמשמעו: 
<b>כי הוא חכמתכם ובינתכם וגו'.</b> בזאת תחשבו חכמים ונבונים לעיני העמים:

### passuk 7

### passuk 8
<b>חקים ומשפטים צדיקם.</b> הגונים ומקבלים:

### passuk 9
<b>רק השמר לך וגו' פן תשכח את הדברים.</b> אז כשלא תשכחו אותם ותעשום על אמתתם תחשבו חכמים ונבונים ואם תעותו אותם מתוך שכחה תחשבו שוטים: 

### passuk 10
<b>יום אשר עמדת.</b> מוסב על מקרא שלמעלה ממנו אשר ראו עיניך, יום אשר עמדת בחורב אשר ראיתם את הקולות ואת הלפידים: 
<b>ילמדון.</b> ילפון, לעצמם: 
<b>ילמדון.</b> יאלפון, לאחרים:

### passuk 11

### passuk 12

### passuk 13

### passuk 14
<b>ואתי צוה ה' בעת ההוא ללמד אתכם.</b> תורה שבעל פה:

### passuk 15

### passuk 16
<b>סמל.</b> צורה:

### passuk 17

### passuk 18

### passuk 19
<b>ופן תשא עיניך.</b> להסתכל בדבר ולתת לב לשוב לטעות אחריהם: 
<b>אשר חלק וגו' לכל העמים.</b> להאיר להם דבר אחר לאלהות. לא מנען מלטעות אחריהם, אלא החליקם בדברי הבליהם לטרדם מן העולם. וכן הוא אומר (תהלים לו, ג) כי החליק אליו בעיניו למצא עונו לשנא: 

### passuk 20
<b>מכור.</b> הוא כלי שמזקקים בו את הזהב:

### passuk 21
<b>התאנף.</b> נתמלא רוגז: 
<b>על דבריכם.</b> על אודותיכם על עסקיכם:

### passuk 22
<b>כי אנכי מת וגו' אינני עבר.</b> מאחר שמת מהיכן יעבר, אלא אף עצמותי אינם עוברין: 

### passuk 23
<b>תמונת כל.</b> תמונת כל דבר: 
<b>אשר צוך ה'.</b> אשר צוך עליו שלא לעשות:

### passuk 24
<b>אל קנא.</b> מקנא לנקום אנפרנמנ"ט בלע"ז [חמה] מתחרה על רגזו להפרע מעובדי עבודה זרה:

### passuk 25
<b>ונושנתם.</b> רמז להם שיגלו ממנה לסוף שמונה מאות וחמשים ושתים שנה, כמנין ונושנתם והוא הקדים והגלם לסוף שמונה מאות וחמשים והקדים שתי שנים לונושנתם, כדי שלא יתקים בהם (פסוק כו) כי אבד תאבדון וזהו שנאמר (דניאל ט, יד) וישקד ה' על הרעה ויביאה עלינו כי צדיק ה' אלהינו, צדקה עשה עמנו שמהר להביאה שתי שנים לפני זמנה:

### passuk 26
<b>העידתי בכם.</b> הנני מזמינם להיות עדים שהתריתי בכם:

### passuk 27

### passuk 28
<b>ועבדתם שם אלהים.</b> כתרגומו משאתם עובדים לעובדיהם כאלו אתם עובדים להם:

### passuk 29

### passuk 30

### passuk 31
<b>לא ירפך.</b> מלהחזיק בך בידיו ולשון לא ירפך לשון לא יפעיל הוא, לא יתן לך רפיון, לא יפריש אותך מאצלו. וכן אחזתיו ולא ארפנו (שה"ש ג ד), שלא ננקד ארפנו. כל לשון רפיון מוסב על לשון מפעיל ומתפעל, כמו (מלכים ב' ד, כז) הרפה לה, תן לה רפיון (דברים ט, יד) הרף ממני, התרפה ממני:

### passuk 32
<b>לימים ראשונים.</b> על ימים ראשונים: 
<b>ולמקצה השמים.</b> וגם שאל לכל הברואים אשר מקצה אל קצה זהו פשוטו ומדרשו, מלמד על קומתו של אדם שהיתה מן הארץ עד השמים והוא השעור עצמו אשר מקצה אל קצה: 
<b>הנהיה כדבר הגדול הזה.</b> ומהו הדבר הגדול, השמע עם וגו':

### passuk 33

### passuk 34
<b>הנסה אלהים.</b> הכי עשה נסים שום אלוה, לבא לקחת לו גוי וגו'. כל ההי"ן הללו תמיהות הן, לכך נקודות הן בחט"ף פת"ח, הנהיה, הנשמע, הנסה, השמע: 
<b>במסות.</b> על ידי נסיונות הודיעם גבורותיו, כגון (שמות ח, ה) התפאר עלי, אם אוכל לעשות כן, הרי זה נסיון: 
<b>באותות.</b> בסימנין להאמין שהוא שלוחו של מקום, כגון (שמות ד, ב) מה זה בידך: 
<b>ובמופתים.</b> הם נפלאות שהביא עליהם מכות מפלאות: 
<b>ובמלחמה.</b> בים, שנאמר (שם יד, כה) כי ה' נלחם להם: 

### passuk 35
<b>הראת.</b> כתרגומו אתחזיתא כשנתן הקדוש ברוך הוא את התורה פתח להם שבעה רקיעים. וכשם שקרע את העליונים כך קרע את התחתונים. וראו שהוא יחידי, לכך נאמר אתה הראת לדעת:

### passuk 36

### passuk 37
<b>ותחת כי אהב.</b> וכל זה תחת אשר אהב: 
<b>ויוצאך בפניו.</b> כאדם המנהיג בנו לפניו שנאמר (שמות יד, יט) ויסע מלאך האלהים ההולך וגו' וילך מאחריהם דבר אחר ויוצאך בפניו בפני אבותיו, כמו שנאמר (תהלים עח, יב) נגד אבותם עשה פלא. ואל תתמה על שהזכירם בלשון יחיד, שהרי כתבם בלשון יחיד ויבחר בזרעו אחריו:

### passuk 38
<b>ממך מפניך.</b> סרסהו ודרשהו להוריש מפניך גוים גדולים ועצומים ממך: 
<b>כיום הזה.</b> כאשר אתה רואה היום:

### passuk 39

### passuk 40

### passuk 41
<b>אז יבדיל.</b> נתן לב להיות חרד לדבר שיבדילם ואף על פי שאינן קולטות עד שיבדלו אותן שבארץ כנען, אמר משה, מצוה שאפשר לקימה אקימנה: 
<b>בעבר הירדן מזרחה שמש.</b> באותו עבר שבמזרחו של ירדן: 
<b>מזרחה שמש.</b> לפי שהוא דבוק, נקודה רי"ש בחטף, מזרח של שמש, מקום זריחת השמש:

### passuk 42

### passuk 43

### passuk 44
<b>וזאת התורה.</b> זו שהוא עתיד לסדר אחר פרשה זו:

### passuk 45
<b>אלה העדת וגו' אשר דבר.</b> הם הם אשר דבר בצאתם ממצרים חזר ושנאה להם בערבות מואב: 

### passuk 46

### passuk 47
<b>אשר בעבר הירדן.</b> שהוא במזרח, שהעבר השני היה במערב:

>Credit : http://mobile.tora.ws (on your way)
>License : Public Domain