
### passuk 1
<b>כל שבט לוי.</b> בין תמימין בין בעלי מומין: 
<b>חלק.</b> בבזה: 
<b>ונחלה.</b> בארץ: 
<b>אשי ה'.</b> קדשי המקדש [הקדשים]: 
<b>ונחלתו.</b> אלו קדשי הגבול תרומות ומעשרות אבל נחלה גמורה לא יהיה לו בקרב אחיו. ובספרי דרשו, <b>ונחלה לא יהיה לו.</b> זו נחלת שאר, <b>בקרב אחיו.</b> זו נחלת חמשה ואיני יודע מה היא. ונראה לי שארץ כנען שמעבר הירדן ואלך נקראת ארץ חמשה עממין, ושל סיחון ועוג, שני עממין אמורי וכנעני. ונחלת שאר לרבות קיני וקנזי וקדמוני. וכן דורש בפרשת מתנות שנאמרו לאהרן על כן לא היה ללוי וגו' (דברים י, ט) להזהיר על קיני וקנזי וקדמוני. שוב נמצא בדברי רבי קלונימוס הכי גרסינן בספרי ונחלה לא יהיה לו אלו נחלת חמשה. בקרב אחיו אלו נחלת שבעה. נחלת חמשה שבטים ונחלת שבעה שבטים. ומתוך שמשה ויהושע לא חלקו נחלה אלא לחמשה שבטים בלבד, שכן משה הנחיל לראובן וגד וחצי שבט מנשה, ויהושע הנחיל ליהודה ואפרים ולחצי שבט מנשה, ושבעה האחרים נטלו מאליהן אחרי מות יהושע, מתוך כך הזכיר חמשה לבד ושבעה לבד: 

### passuk 2
<b>כאשר דבר לו.</b> לאהרן, בארצם לא תנחל וגו' אני חלקך (במדבר יח, כ): 

### passuk 3
<b>מאת העם.</b> ולא מאת הכהנים: 
<b>אם שור אם שה.</b> פרט לחיה: 
<b>הזרוע.</b> מן הפרק של ארכבה עד כף של יד שקורין אשפלדו"ן [עצם השכם]: 
<b>והלחיים.</b> עם הלשון דורשי רשומות היו אומרים, זרוע, תחת יד, שנאמר (במדבר כה, ז) ויקח רמח בידו. לחיים, תחת תפלה, שנאמר (תהל' קו, ל) ויעמד פינחס ויפלל, <b>והקבה.</b> תחת (במד' כה) האשה אל קבתה: 

### passuk 4
<b>ראשית דגנך.</b> זו תרומה, ולא פרש בה שעור, אבל רבותינו נתנו בה שעור, עין יפה אחד מארבעים, עין רעה אחד מששים, בינונית אחד מחמשים וסמכו על המקרא שלא לפחות מאחד מששים, שנאמר וששיתם האיפה מחמר השערים (יחזקאל מה, יג) ששית האיפה, חצי סאה. כשאתה נותן חצי סאה לכור, הרי אחד מששים, שהכור שלשים סאין: 
<b>וראשית גז צאנך.</b> כשאתה גוזז צאנך בכל שנה תן ממנה ראשית לכהן ולא פרש בה שעור. ורבותינו נתנו בה שעור אחד מששים. וכמה צאן חיבות בראשית הגז, חמש רחלות, שנאמר (שמואל א' כה, יח) וחמש צאן עשויות. רבי עקיבא אומר ראשית גז שתים, גז צאנך ארבע, תתן לו הרי חמש:

### passuk 5
<b>לעמד לשרת.</b> מכאן שאין שרות אלא מעומד:

### passuk 6
<b>וכי יבא הלוי.</b> יכול בבן לוי ודאי הכתוב מדבר, תלמוד לומר ושרת, יצאו לויים שאין ראויין לשרות: 
<b>ובא בכל אות נפשו וגו' ושרת.</b> למד על הכהן שבא ומקריב קרבנות נדבתו או חובתו ואפלו במשמר שאינו שלו דבר אחר עוד למד על הכהנים הבאים לרגל שמקריבין במשמר ועובדין בקרבנות הבאים מחמת הרגל, כגון מוספי הרגל, ואף על פי שאין המשמר שלהם: 

### passuk 7

### passuk 8
<b>חלק כחלק יאכלו.</b> מלמד שחולקין בעורות ובבשר שעירי חטאות יכול אף בדברים הבאים שלא מחמת הרגל, כגון תמידין ומוספי שבת ונדרים ונדבות, תלמוד לומר לבד ממכריו על האבות, חוץ ממה שמכרו האבות בימי דוד ושמואל, שנקבעו המשמרות ומכרו זה לזה טול אתה שבתך ואני אטול שבתי:

### passuk 9
<b>לא תלמד לעשות.</b> אבל אתה למד להבין ולהורות, כלומר להבין מעשיהם כמה הם מקלקלים, ולהורות לבניך לא תעשה כך וכך, שזה הוא חק הגוים:

### passuk 10
<b>מעביר בנו ובתו באש.</b> היא עבודת המולך עושה מדורות אש מכאן ומכאן ומעבירו בין שתיהם: 
<b>קסם קסמים.</b> איזהו קוסם, האוחז את מקלו ואומר אם אלך אם לא אלך וכן הוא אומר, (הושע ד, יב) עמי בעצו ישאל ומקלו יגיד לו: 
<b>מעונן.</b> רבי עקיבא אומר אלו נותני עונות, שאומרים עונה פלונית יפה להתחיל וחכמים אומרים אלו אוחזי העינים: 
<b>מנחש.</b> פתו נפלה מפיו, צבי הפסיקו בדרך, מקלו נפל מידו:

### passuk 11
<b>וחבר חבר.</b> שמצרף נחשים או עקרבים או שאר חיות למקום אחד: 
<b>ושאל אוב.</b> זה מכשפות ששמו פיתום ומדבר משחיו ומעלה את המת בבית השחי שלו: 
<b>וידעני.</b> מכניס עצם חיה ששמה ידוע, לתוך פיו, ומדבר העצם על ידי מכשפות: 
<b>ודרש אל המתים.</b> כגון המעלה בזכרותו והנשאל בגלגלת:

### passuk 12
<b>כל עשה אלה.</b> עשה כל אלה לא נאמר אלא כל עשה אלה, אפלו אחת מהן:

### passuk 13
<b>תמים תהיה עם ה' אלהיך.</b> התהלך עמו בתמימות ותצפה לו ולא תחקור אחר העתידות, אלא כל מה שיבא עליך קבל בתמימות ואז תהיה עמו ולחלקו:

### passuk 14
<b>לא כן נתן לך ה' אלהיך.</b> לשמוע אל מעוננים ואל קוסמים שהרי השרה שכינה על הנביאים ואורים ותמים:

### passuk 15
<b>מקרבך מאחיך כמני.</b> כמו שאני מקרבך מאחיך יקים לך תחתי, וכן מנביא לנביא:

### passuk 16

### passuk 17

### passuk 18

### passuk 19

### passuk 20
<b>אשר לא צויתיו לדבר.</b> אבל צויתיו לחברו: 
<b>ואשר ידבר בשם אלהים אחרים.</b> אפלו כון את ההלכה, לאסור את האסור ולהתיר את המתר: 
<b>ומת.</b> בחנק שלשה מיתתן בידי אדם, המתנבא מה שלא שמע ומה שלא נאמר לו ונאמר לחברו, והמתנבא בשם עבודה זרה. אבל הכובש את נבואתו והעובר על דברי נביא והעובר על דברי עצמו מיתתן בידי שמים, שנאמר אנכי אדרש מעמו (פסוק יט):

### passuk 21
<b>וכי תאמר בלבבך.</b> עתידין אתם לומר, כשיבא חנניה בן עזור ומתנבא (ירמיה כז, טז) הנה כלי בית ה' מושבים מבבלה עתה מהרה, וירמיהו עומד וצווח על העמודים ועל הים ועל יתר הכלים שלא גלו עם יכניה, (שם כז, כב) בבלה יובאו עם גלות צדקיהו:

### passuk 22
<b>אשר ידבר הנביא.</b> ויאמר דבר זה עתיד לבא עליכם, ותראו שלא יבא, הוא הדבר אשר לא דברו ה' והרג אותו ואם תאמר זו במתנבא על העתידות, הרי שבא ואמר עשו כך וכך ומפי הקדוש ברוך הוא אני אומר, כבר נצטוו שאם בא להדיחך מאחת מכל המצות לא תשמע לו, אלא אם כן ממחה הוא לך שהוא צדיק גמור, כגון אליהו בהר הכרמל שהקריב בבמה בשעת אסור הבמות כדי לגדור את ישראל. הכל לפי צורך השעה וסיג הפרצה, לכך נאמר אליו תשמעון: 
<b>לא תגור ממנו.</b> לא תמנע עצמך מללמד עליו חובה ולא תירא לענש עליו:

>Credit : http://mobile.tora.ws (on your way)
>License : Public Domain