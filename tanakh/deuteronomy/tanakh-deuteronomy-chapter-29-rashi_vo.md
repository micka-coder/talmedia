
### passuk 1

### passuk 2

### passuk 3
<b>ולא נתן ה' לכם לב לדעת.</b> להכיר את חסדי הקדוש ברוך הוא ולדבק בו: 
<b>עד היום הזה.</b> שמעתי שאותו היום שנתן משה ספר התורה לבני לוי, כמו שכתוב (לקמן לא, ט) ויתנה אל הכהנים בני לוי, באו כל ישראל לפני משה ואמרו לו, משה רבינו, אף אנו עמדנו בסיני וקבלנו את התורה ונתנה לנו, ומה אתה משליט את בני שבטך עליה, ויאמרו לנו יום מחר לא לכם נתנה, לנו נתנה ושמח משה על הדבר, ועל זאת אמר להם היום הזה נהיית לעם וגו' (לעיל כז, ט), היום הזה הבנתי שאתם דבקים וחפצים במקום:

### passuk 4

### passuk 5

### passuk 6
<b>ותבאו אל המקום הזה.</b> עתה אתם רואים עצמכם בגדלה וכבוד, אל תבעטו במקום ואל ירום לבבכם, ושמרתם את דברי הברית הזאת דבר אחר ולא נתן ה' לכם לב לדעת, שאין אדם עומד על סוף דעתו של רבו וחכמת משנתו עד ארבעים שנה, ולפיכך לא הקפיד עליכם המקום עד היום הזה, אבל מכאן ואלך יקפיד ולפיכך (פסוק ח) <b>ושמרתם את דברי הברית הזאת </b>וגו':  

### passuk 7

### passuk 8

### passuk 9
<b>אתם נצבים.</b> מלמד שכנסם משה לפני הקדוש ברוך הוא ביום מותו להכניסם בברית: 
<b>ראשיכם שבטיכם.</b> ראשיכם לשבטיכם: 
<b>זקניכם ושטריכם.</b> החשוב חשוב קודם, ואחר כך כל איש ישראל:

### passuk 10
<b>מחטב עציך.</b> מלמד שבאו כנענים להתגיר בימי משה, כדרך שבאו גבעונים בימי יהושע וזהו האמור בגבעונים (יהושע ט, ד) ויעשו גם המה בערמה, ונתנם משה חוטבי עצים ושואבי מים:

### passuk 11
<b>לעברך.</b> להיותך עובר בברית ולא יתכן לפרשו כמו להעבירך, אלא כמו (לעיל ד, יד) לעשותכם אותם: 
<b>לעברך בברית.</b> דרך העברה, כך היו כורתים ברית, עושין מחצה מכאן ומחצה מכאן ועוברים בנתים, כמו שנאמר (ירמיה לד, יח) העגל אשר כרתו לשנים ויעברו בין בתריו:

### passuk 12
<b>למען הקים אתך היום לו לעם.</b> כל כך הוא נכנס לטרוח למען קים אתך לפניו לעם: 
<b>והוא יהיה לך לאלהים.</b> לפי שדבר לך ונשבע לאבותיך שלא להחליף את זרעם באמה אחרת, לכך הוא אוסר אתכם בשבועות הללו, שלא תקניטוהו אחר שהוא אינו יכול להבדל מכם עד כאן פרשתי לפי פשוטו של פרשה. ומדרש אגדה, למה נסמכה פרשת אתם נצבים לקללות, לפי ששמעו ישראל מאה קללות חסר שתים, חוץ ממ"ט שבתורת כהנים, הוריקו פניהם ואמרו מי יוכל לעמוד באלו, התחיל משה לפיסם אתם נצבים היום, הרבה הכעסתם למקום ולא עשה אתכם כליה והרי אתם קימים לפניו: 
<b>היום.</b> כיום הזה שהוא קים והוא מאפיל ומאיר, כך האיר לכם וכך עתיד להאיר לכם, והקללות והיסורין מקימין אתכם ומציבין אתכם לפניו ואף הפרשה של מעלה מזו פיוסין הם (לעיל פסוק א'), אתם ראיתם את כל אשר עשה. דבר אחר, אתם נצבים. לפי שהיו ישראל יוצאין מפרנס לפרנס ממשה ליהושע, לפיכך עשה אותם מצבה כדי לזרזם. וכן עשה יהושע, וכן שמואל (שמואל א' יב, ז) התיצבו ואשפטה אתכם, כשיצאו מידו ונכנסו לידו של שאול: 

### passuk 13

### passuk 14
<b>ואת אשר איננו פה.</b> ואף עם דורות העתידים להיות:

### passuk 15
<b>כי אתם ידעתם וגו' ותראו את שקוציהם.</b> לפי שראיתם האמות עובדי עבודה זרה ושמא השיא לב אחד מכם אותו ללכת אחריהם, פן יש בכם וגו' (פסוק יז) לפיכך אני צריך להשביעכם: 

### passuk 16
<b>ותראו את שקוציהם.</b> על שם שהם מאוסים כשקצים: 
<b>גלליהם.</b> שמסרחים ומאוסין כגלל: 
<b>עץ ואבן.</b> אותן של עצים ושל אבנים ראיתם בגלוי, לפי שאין הגוים יראים שמא יגנבו, אבל של כסף וזהב, עמהם, בחדרי משכיתם הם, לפי שהם יראים שמא יגנבו:

### passuk 17
<b>פן יש בכם.</b> שמא יש בכם: 
<b>אשר לבבו פנה היום.</b> מלקבל עליו הברית: 
<b>שרש פרה ראש ולענה.</b> שרש מגדל עשב מר כגידין, שהם מרים, כלומר מפרה ומרבה רשע בקרבכם:

### passuk 18
<b>והתברך בלבבו.</b> לשון ברכה, יחשב בלבו ברכת שלום לעצמו לאמר, לא יבואוני קללות הללו, אך שלום יהיה לי: 
<b>והתברך.</b> בינדיר"א שי"י בלע"ז [יברך את עצמו], כמו והתגלח והתפלל: 
<b>בשררות לבי אלך.</b> במראית לבי, כמו (במדבר כד, יז) אשורנו ולא קרוב, כלומר מה שלבי רואה לעשות: 
<b>למען ספות הרוה.</b> לפי שאוסיף לו פרענות על מה שעשה עד הנה בשוגג והייתי מעביר עליהם, וגורם עתה שאצרפם עם המזיד ואפרע ממנו הכל וכן תרגם אנקלוס בדיל לאוספא ליה חטאי שלותא על זדנותא, שאוסיף לו אני השגגות על הזדונות: 
<b>הרוה.</b> שוגג שהוא עושה כאדם שכור שלא מדעת: 
<b>הצמאה.</b> שהוא עושה מדעת ובתאוה:

### passuk 19
<b>יעשן אף ה'.</b> על ידי כעס הגוף מתחמם והעשן יוצא מן האף, וכן (ש"ב כב, ט) עלה עשן באפו, ואף על פי שאין זו לפני המקום, הכתוב משמיע את האזן כדרך שהיא רגילה ויכולה לשמוע, כפי דרך הארץ: 
<b>וקנאתו.</b> לשון חמה אנפרטמינ"ט [חמה] אחיזת לבישת נקמה, ואינו מעביר על המדה:

### passuk 20
<b>הכתובה בספר התורה הזה.</b> ולמעלה הוא אומר (לעיל כח, סא) בספר התורה הזאת גם כל חלי וכל מכה וגו', הזאת, לשון נקבה, מוסב על התורה הזה, לשון זכר, מוסב על הספר, ועל ידי פסוק הטעמים הן נחלקין לשתי לשונות, בפרשת הקללות הטפחא נתונה תחת בספר, והתורה הזאת דבוקים זה לזה, לכך אמר הזאת, וכאן הטפחה נתונה תחת התורה, נמצא ספר התורה דבוקים זה לזה, לפיכך לשון זכר נופל אחריו, שהלשון נופל על הספר:

### passuk 21

### passuk 22

### passuk 23

### passuk 24

### passuk 25
<b>לא ידעום.</b> לא ידעו בהם גבורת אלהות: 
<b>ולא חלק להם.</b> לא נתנם לחלקם ואונקלוס תרגם ולא אוטיבא להון, לא הטיבו להם שום טובה, ולשון לא חלק אותו אלוה שבחרו להם, לא חלק להם שום נחלה ושום חלק:

### passuk 26

### passuk 27
<b>ויתשם ה'.</b> כתרגומו וטלטלנון, וכן (ירמיה יב, יד) הנני נותשם מעל אדמתם:

### passuk 28
<b>הנסתרת לה' אלהינו.</b> ואם תאמרו מה בידינו לעשות, אתה מעניש את הרבים על הרהורי היחיד, שנאמר (פסוק יז) פן יש בכם איש וגו', ואחר כך (פסוק כא) וראו את מכות הארץ ההיא, והלא אין אדם יודע טמונותיו של חברו, אין אני מעניש אתכם על הנסתרות, שהן לה' אלהינו והוא יפרע מאותו יחיד, אבל הנגלות' לנו ולבנינו לבער הרע מקרבנו, ואם לא נעשה דין בהם יענשו הרבים נקוד על לנו ולבנינו, לדרוש, שאף על הנגלות לא ענש את הרבים עד שעברו את הירדן, משקבלו עליהם את השבועה בהר גרזים ובהר עיבל, ונעשו ערבים זה לזה:

>Credit : http://mobile.tora.ws (on your way)
>License : Public Domain