
### passuk 1

### passuk 2

### passuk 3
<b>תכין לך הדרך.</b> מקלט מקלט היה כתוב על פרשת דרכים: 
<b>ושלשת את גבול ארצך.</b> שיהא מתחלת הגבול עד העיר הראשונה של עיר מקלט, כשעור מהלך שיש ממנה עד השניה וכן משניה, לשלישית. וכן מן השלישית, עד הגבול השני של ארץ ישראל:

### passuk 4

### passuk 5
<b>ונדחה ידו.</b> כשבא להפיל הגרזן על העץ, ותרגומו ותתמריג ידיה, לשון ונשמטה ידו להפיל מכת הגרזן על העץ כי שמטו הבקר, תרגם יונתן (שמואל ב' ו, ו) ארי מרגוהי תוריא: 
<b>ונשל הברזל מן העץ.</b> יש מרבותינו אומרים נשמט הברזל מקתו, ויש מהם אומרים שישיל הברזל חתיכה מן העץ המתבקע, והיא נתזה והרגה:

### passuk 6
<b>פן ירדף גאל הדם.</b> לכך אני אומר להכין לך דרך, וערי מקלט רבים:

### passuk 7

### passuk 8
<b>ואם ירחיב.</b> כאשר נשבע לתת לך ארץ קיני וקנזי וקדמוני:

### passuk 9
<b>ויספת לך עוד שלש.</b> הרי תשע שלש שבעבר הירדן ושלש שבארץ כנען ושלש לעתיד לבא:

### passuk 10

### passuk 11
<b>וכי יהיה איש שנא לרעהו.</b> על ידי שנאתו הוא בא לידי וארב לו מכאן אמרו עבר אדם על מצוה קלה סופו לעבור על מצוה חמורה. לפי שעבר על לא תשנא, סופו לבא לידי שפיכת דמים. לכך נאמר כי יהיה איש שנא לרעהו וגו', שהיה לו לכתוב וכי יקום איש וארב לרעהו והכהו נפש:

### passuk 12

### passuk 13
<b>לא תחוס עינך.</b> שלא תאמר הראשון כבר נהרג, למה אנו הורגים את זה ונמצאו שני ישראלים הרוגים:

### passuk 14
<b>לא תסיג גבול.</b> לשון (ישעיה מב, יז) נסגו אחור, שמחזיר סימן חלקת הקרקע לאחור לתוך שדה חברו למען הרחיב את שלו והלא כבר נאמר (ויקרא יט, יג) לא תגזל, מה תלמוד לומר לא תסיג, למד על העוקר תחום חברו שעובר בשני לאוין. יכול אף בחוצה לארץ, תלמוד לומר בנחלתך אשר תנחל וגו', בארץ ישראל עובר בשני לאוין, בחוצה לארץ אינו עובר אלא משום לא תגזל:

### passuk 15
<b>עד אחד.</b> זה בנה אב כל עד שבתורה שנים, אלא אם כן פרט לך בו אחד: 
<b>לכל עון ולכל חטאת.</b> להיות חברו נענש על עדותו, לא עונש גוף ולא עונש ממון, אבל קם הוא לשבועה אמר לחברו תן לי מנה שהלויתיך, אמר לו אין לך בידי כלום, ועד אחד מעיד שיש לו, חיב להשבע לו: 
<b>על פי שני עדים.</b> ולא שיכתבו עדותם באגרת וישלחו לבית דין, ולא שיעמוד תרגמן בין העדים ובין הדינים:

### passuk 16
<b>לענות בו סרה.</b> דבר שאינו, שהוסר העד הזה מכל העדות הזאת, כגון, שאמרו להם והלא עמנו הייתם אותו היום במקום פלוני:

### passuk 17
<b>ועמדו שני האנשים.</b> בעדים הכתוב מדבר, ולמד שאין עדות בנשים, ולמד שצריכין להעיד עדותן מעומד: 
<b>אשר להם הריב.</b> אלו בעלי הדין: 
<b>לפני ה'.</b> יהי דומה להם כאלו עומדין לפני המקום, שנאמר (תהלים פב, א) בקרב אלהים ישפט: 
<b>אשר יהיו בימים ההם.</b> יפתח בדורו כשמואל בדורו, צריך אתה לנהוג בו כבוד:

### passuk 18
<b>ודרשו השופטים היטב.</b> על פי המזימין אותם, שבודקים וחוקרים את הבאים להזימם בדרישה ובחקירה: 
<b>והנה עד שקר.</b> כל מקום שנאמר עד, בשנים הכתוב מדבר:

### passuk 19
<b>כאשר זמם.</b> ולא כאשר עשה מכאן אמרו, הרגו אין נהרגין: 
<b>לעשות לאחיו.</b> מה תלמוד לומר לאחיו, למד על זוממי בת כהן נשואה שאינן בשריפה, אלא כמיתת הבועל שהוא בחנק, שנאמר (ויקרא כא, ט) היא באש תשרף, היא ולא בועלה לכך נאמר כאן לאחיו, כאשר זמם לעשות לאחיו, ולא כאשר זמם לעשות לאחותו. אבל בכל שאר מיתות השוה הכתוב אשה לאיש, וזוממי אשה נהרגין כזוממי איש. כגון שהעידוה שהרגה את הנפש, שחללה את השבת, נהרגין במיתתה. שלא מעט כאן אחותו אלא במקום שיש לקים בהן הזמה במיתת הבועל:

### passuk 20
<b>ישמעו ויראו.</b> מכאן שצריכין הכרזה, איש פלוני ופלוני נהרגין על שהוזמו בבית דין:

### passuk 21
<b>עין בעין.</b> ממון, וכן שן בשן וגו':

>Credit : http://mobile.tora.ws (on your way)
>License : Public Domain