
### passuk 1
<b>והתעלמת.</b> כובש עין כאלו אינו רואהו: 
<b>לא תראה' והתעלמת.</b> לא תראה אותו שתתעלם ממנו, זהו פשוטו ורבותינו אמרו פעמים שאתה מתעלם וכו':

### passuk 2
<b>עד דרש אחיך.</b> וכי תעלה על דעתך שיתנהו לו קודם שידרשהו, אלא דרשהו שלא יהא רמאי: 
<b>והשבתו לו.</b> שתהא בו השבה, שלא יאכל בביתך כדי דמיו ותתבעם ממנו מכאן אמרו, כל דבר שעושה ואוכל יעשה ויאכל, ושאינו עושה ואוכל, ימכר:

### passuk 3
<b>לא תוכל להתעלם.</b> לכבוש עינך כאלו אינך רואה אותו:

### passuk 4
<b>הקם תקים.</b> זו טעינה להטעין משאוי שנפל מעליו: 
<b>עמו.</b> עם בעליו, אבל אם הלך וישב לו, ואמר לו הואיל ועליך מצוה אם רצית לטעון טעון, פטור:

### passuk 5
<b>לא יהיה כלי גבר על אשה.</b> שתהא דומה לאיש כדי שתלך בין האנשים, שאין זו אלא לשם ניאוף: 
<b>ולא ילבש גבר שמלת אשה.</b> לילך ולישב בין הנשים דבר אחר שלא ישיר שער הערוה ושער של בית השחי: 
<b>כי תועבת.</b> לא אסרה תורה אלא לבוש המביא לידי תועבה:

### passuk 6
<b>כי יקרא.</b> פרט למזמן: 
<b>לא תקח האם.</b> בעודה על בניה:

### passuk 7
<b>למען ייטב לך.</b> אם מצוה קלה שאין בה חסרון כיס, אמרה תורה למען ייטב לך והארכת ימים, קל וחמר למתן שכרן של מצות חמורות:

### passuk 8
<b>כי תבנה בית חדש.</b> אם קימת מצות שלוח הקן סופך לבנות בית חדש ותקיים מצות מעקה, שמצוה גוררת מצוה, ותגיע לכרם ושדה ולבגדים נאים לכך נסמכו פרשיות הללו: 
<b>מעקה.</b> גדר סביב לגג, ואונקלוס תרגם תיקא כעין תיק שמשמר מה שבתוכו: 
<b>כי יפל הנפל.</b> ראוי זה לפול ואף על פי כן לא תתגלגל מיתתו על ידך, שמגלגלין זכות על ידי זכאי וחובה על ידי חיב:

### passuk 9
<b>כלאים.</b> חטה ושעורה וחרצן במפלת יד: 
<b>פן תקדש.</b> כתרגומו תסתאב כל דבר הנתעב על האדם, בין לשבח כגון הקדש, בין לגנאי כגון אסור, נופל בו לשון קדש, כמו (ישעיה סה, ה) אל תגש בי כי קדשתיך: 
<b>המלאה.</b> זה מלוי ותוספת שהזרע מוסיף:

### passuk 10
<b>לא תחרש בשור ובחמור.</b> הוא הדין לכל שני מינים שבעולם, והוא הדין להנהיגם יחד קשורים זוגים בהולכת שום משא:

### passuk 11
<b>שעטנז.</b> לשון ערוב ורבותינו פרשו שוע טווי ונווז:

### passuk 12
<b>גדלים תעשה לך.</b> אף מן הכלאים לכך סמכן הכתוב:

### passuk 13
<b>ובא אליה ושנאה.</b> סופו, 

### passuk 14
<b>ושם לה עלילת דברים.</b> עברה גוררת עברה, עבר על לא תשנא (ויקרא יט, יז) סופו לבא לידי לשון הרע: 
<b>את האשה הזאת.</b> מכאן שאין אומר דבר אלא בפני בעל דין:

### passuk 15
<b>אבי הנערה ואמה.</b> מי שגדלו גדולים הרעים יתבזו עליה:

### passuk 16
<b>ואמר אבי הנערה.</b> מלמד שאין רשות לאשה לדבר בפני האיש:

### passuk 17
<b>ופרשו השמלה.</b> הרי זה משל, מחורין הדברים כשמלה:

### passuk 18
<b>ויסרו אתו.</b> מלקות:

### passuk 19

### passuk 20
<b>ואם אמת היה הדבר.</b> בעדים והתראה שזנתה לאחר ארוסין:

### passuk 21
<b>אל פתח בית אביה.</b> ראו גדולים שגדלתם: 
<b>וסקלוה אנשי עירה.</b> במעמד כל אנשי עירה: 
<b>לזנות בית אביה.</b> כמו בבית אביה:

### passuk 22
<b>ומתו גם שניהם.</b> להוציא מעשה חדודים שאין האשה נהנית מהם: 
<b>גם.</b> לרבות הבאים מאחריהם דבר אחר גם שניהם לרבות את הולד, שאם היתה מעברת אין ממתינין לה עד שתלד:

### passuk 23
<b>ומצאה איש בעיר.</b> לפיכך שכב עמה, פרצה קוראה לגנב הא אלו ישבה בביתה לא אירע לה:

### passuk 24

### passuk 25

### passuk 26
<b>כי כאשר יקום וגו'.</b> לפי פשוטו זהו משמעו, כי אנוסה היא ובחזקה עמד עליה כאדם העומד על חברו להרגו ורבותינו דרשו בו הרי זה בא ללמד ונמצא למד וכו':

>Credit : http://mobile.tora.ws (on your way)
>License : Public Domain