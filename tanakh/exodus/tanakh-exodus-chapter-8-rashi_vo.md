
### passuk 1

### passuk 2
<b>ותעל הצפרדע.</b> צפרדע אחת היתה והיו מכין אותה והיא מתזת נחילים נחילים זהו מדרשו ופשוטו יש לומר שרוץ הצפרדעים קורא לשון יחידות. וכן (להלן יד) ותהי הכנם, הרחישה דוילייר"א בלעז, ואף ותעל הצפרדע גרינוילייר"א בלעז [רחישת צפרדעים]:

### passuk 3

### passuk 4

### passuk 5
<b>התפאר עלי.</b> כמו (ישעיה י טו) היתפאר הגרזן על החצב בו, משתבח לומר אני גדול ממך ונט"ר בלעז [להתפאר] וכן התפאר עלי, השתבח להתחכם ולשאול דבר גדול ולומר שלא אוכל לעשותו: 
<b>למתי אעתיר לך.</b> את אשר אעתיר לך היום על הכרתת הצפרדעים, למתי תרצה שיכרתו, ותראה אם אשלים דברי למועד שתקבע לי אלו נאמר מתי אעתיר, היה משמע מתי אתפלל, עכשיו שנאמר למתי משמע אני היום אתפלל עליך שיכרתו הצפרדעים לזמן שתקבע עלי, אמור לאיזה יום תרצה שיכרתו. אעתיר, העתירו, והעתרתי, ולא נאמר אעתר עתרו ועתרתי, מפני שכל לשון עתר הרבות פלל הוא, וכאשר יאמר הרבו, ארבה, והרביתי לשון מפעיל, כך יאמר, אעתיר, העתירו, והעתרתי דברים, ואב לכלם והעתרתם עלי דבריכם (יחזקאל לה יג), הרביתם:

### passuk 6
<b>ויאמר למחר.</b> התפלל היום שיכרתו למחר:

### passuk 7

### passuk 8
<b>ויצא ויצעק.</b> מיד שיכרתו למחר:

### passuk 9

### passuk 10
<b>חמרם חמרם.</b> צבורים צבורים כתרגומו דגורין גלים:

### passuk 11
<b>והכבד את לבו.</b> לשון פעול הוא, כמו (בראשית יב ט) הלוך ונסוע' וכן (מלכים ב' ג כד) והכות את מואב, (שמו"א כב יג) ושאול לו באלהים, (מלכים א' כ לז) הכה ופצע: 
<b>כאשר דבר ה'.</b> והיכן דבר (שמות ז ד) ולא ישמע אליכם פרעה:

### passuk 12
<b>אמר אל אהרן.</b> לא היה העפר כדאי ללקות על ידי משה לפי שהגין עליו כשהרג את המצרי ויטמנהו בחול ולקה על ידי אהרן:

### passuk 13
<b>ותהי הכנם.</b> הרחישה דולייר"א בלעז [רחישת כנים]:

### passuk 14
<b>להוציא את הכנים.</b> לבראתם ממקום אחר: 
<b>ולא יכלו.</b> שאין השד שולט על בריה פחותה מכשעורה:

### passuk 15
<b>אצבע אלהים הוא.</b> מכה זו אינה על ידי כשפים, מאת המקום היא: 
<b>כאשר דבר ה'.</b> (ז ד) ולא ישמע אליכם פרעה:

### passuk 16

### passuk 17
<b>משליח בך.</b> מגרה בך, וכן (דברים לב כד) ושן בהמות אשלח בם, לשון שסוי אינציטי"ר בלעז: 
<b>את הערב.</b> כל מיני חיות רעות ונחשים ועקרבים בערבוביא והיו משחיתים בהם ויש טעם בדבר באגדה בכל מכה ומכה למה זו ולמה זו. בטכסיסי מלחמות מלכים בא עליהם, כסדר מלכות כשצרה על עיר, בתחלה מקלקל מעינותיה, ואחר כך תוקעין עליהם ומריעין בשופרות ליראם ולבהלם, וכן הצפרדעים מקרקרים והומים וכו. כדאיתא במדרש רבי תנחומא:

### passuk 18
<b>והפליתי.</b> והפרשתי, וכן (שמות ט ד) והפלה ה', וכן (דברים ל יא) לא נפלאת היא ממך לא מבדלת ומפרשת היא ממך: 
<b>למען תדע כי אני ה' בקרב הארץ.</b> אף על פי ששכינתי בשמים גזרתי מתקימת בתחתונים:

### passuk 19
<b>ושמתי פדת.</b> שיבדיל בין עמי ובין עמך:

### passuk 20
<b>תשחת הארץ.</b> נשחתה הארץ אתחבלת ארעא:

### passuk 21
<b>זבחו לאלהיכם בארץ.</b> במקומכם, ולא תלכו במדבר:

### passuk 22
<b>תועבת מצרים.</b> יראת מצרים, כמו (מלכים ב' כג יג) ולמלכם תועבת בני עמון, ואצל ישראל קורא אותה תועבה ועוד יש לומר בלשון אחר תועבת מצרים, דבר שנאוי הוא למצרים זביחה שאנו זובחים, שהרי יראתם אנו זובחים: 
<b>ולא יסקלנו.</b> בתמיהה:

### passuk 23

### passuk 24

### passuk 25
<b>התל.</b> כמו להתל:

### passuk 26
<b>ויעתר אל ה'.</b> נתאמץ בתפלה, וכן אם בא לומר, ויעתיר היה יכול לומר ומשמע וירבה בתפלה, וכשהוא אומר בלשון ויפעל משמע וירבה להתפלל:

### passuk 27
<b>ויסר הערב.</b> ולא מתו כמו שמתו הצפרדעים, שאם מתו היה להם הנאה בעורות:

### passuk 28
<b>גם בפעם הזאת.</b> אף על פי שאמר (פסוק כד) אנכי אשלח אתכם, לא קים הבטחתו:

>Credit : http://mobile.tora.ws (on your way)
>License : Public Domain