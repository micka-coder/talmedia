
### passuk 1
<b>ויקהל משה.</b> למחרת יום הכפורים כשירד מן ההר, והוא לשון הפעיל, שאינו אוסף אנשים בידים, אלא הן נאספים על פי דבורו, ותרגומו ואכנש:

### passuk 2
<b>ששת ימים.</b> הקדים להם אזהרת שבת לצווי מלאכת המשכן, לומר שאינה דוחה את השבת:

### passuk 3
<b>לא תבערו אש.</b> יש מרבותינו אומרים הבערה ללאו יצאת, ויש אומרים לחלק יצאת:

### passuk 4
<b>זה הדבר אשר צוה ה'.</b> לי לאמר לכם:

### passuk 5
<b>נדיב לבו.</b> על שם שלבו נדבו קרוי נדיב לב כבר פרשתי נדבת המשכן ומלאכתו במקום צואתן:

### passuk 6

### passuk 7

### passuk 8

### passuk 9

### passuk 10

### passuk 11
<b>את המשכן.</b> יריעות התחתונות הנראות בתוכו קרויים משכן: 
<b>את אהלו.</b> הוא אהל יריעות עזים העשוי לגג: 
<b>ואת מכסהו.</b> מכסה עורות האילים והתחשים:

### passuk 12
<b>ואת פרכת המסך.</b> פרוכת המחצה כל דבר המגין, בין מלמעלה בין מכנגד, קרוי מסך וסכך, וכן (איוב א י) שכת בעדו, (הושע ב ח) הנני שך את דרכך:

### passuk 13
<b>לחם הפנים.</b> כבר פרשתי (שמות כה כח) על שם שהיו לו פנים לכאן ולכאן, שהוא עשוי כמין תבה פרוצה:

### passuk 14
<b>ואת כליה.</b> מלקחים ומחתות: 
<b>נרתיה.</b> לוציי"ש בלעז בזכים שהשמן והפתילות נתונין בהן: 
<b>ואת שמן המאור.</b> אף הוא צריך חכמי לב, שהוא משנה משאר שמנים, כמו שמפורש במנחות (דף פו א) מגרגרו בראש הזית, והוא כתית וזך:

### passuk 15
<b>מסך הפתח.</b> וילון שלפני המזרח שלא היו שם לא קרשים ולא יריעות:

### passuk 16

### passuk 17
<b>את עמודיו ואת אדניה.</b> הרי חצר קרוי כאן לשון זכר ולשון נקבה, וכן דברים הרבה: 
<b>ואת מסך שער החצר.</b> וילון פרוש לצד המזרח עשרים אמה אמצעיות של רוחב החצר, שהיה חמשים רחב, וסתומין המנו לצד צפון חמש עשרה אמה וכן לדרום, שנאמר (שמות כז יד) וחמש עשרה אמה קלעים לכתף:

### passuk 18
<b>יתדת.</b> לתקוע ולקשור בהם סופי היריעות בארץ שלא ינועו ברוח: 
<b>מיתריהם.</b> חבלים לקשור:

### passuk 19
<b>בגדי השרד.</b> לכסות הארון והשלחן, והמנורה והמזבחות בשעת סלוק מסעות:

### passuk 20

### passuk 21

### passuk 22
<b>על הנשים.</b> עם הנשים וסמוכין אליהם: 
<b>חח.</b> הוא תכשיט של זהב עגול נתון על הזרוע, והוא הצמיד: 
<b>וכומז.</b> כלי זהב הוא נתון כנגד אותו מקום לאשה ורבותינו פרשו שם כומז כאן מקום זמה:

### passuk 23
<b>וכל איש אשר נמצא אתו.</b> תכלת או ארגמן או תולעת שני או עורות אילים או תחשים כלם הביאו:

### passuk 24

### passuk 25

### passuk 26
<b>טוו את העזים.</b> היא היתה אמנות יתרה, שמעל גבי העזים טווין אותן:

### passuk 27
<b>והנשאם הביאו.</b> אמר ר' נתן מה ראו נשיאים להתנדב בחנכת המזבח בתחלה, ובמלאכת המשכן לא התנדבו בתחלה, אלא כך אמרו נשיאים יתנדבו צבור מה שמתנדבין, ומה שמחסירים אנו משלימין אותו כיון שהשלימו צבור את הכל, שנאמר (שמות לו ז) והמלאכה היתה דים, אמרו נשיאים מה עלינו לעשות, הביאו את אבני השהם וגו', לכך התנדבו בחנכת המזבח תחלה. ולפי שנתעצלו מתחלה נחסרה אות משמם והנשאם כתיב:

### passuk 28

### passuk 29

### passuk 30
<b>חור.</b> בנה של מרים היה:

### passuk 31

### passuk 32

### passuk 33

### passuk 34
<b>ואהליאב.</b> משבט דן, מן הירודין שבשבטים מבני השפחות, והשוהו המקום לבצלאל למלאכת המשכן, והוא מגדולי השבטים, לקים מה שנאמר (איוב לד יט) ולא נכר שוע לפני דל:

>Credit : http://mobile.tora.ws (on your way)
>License : Public Domain