
### passuk 1
<b>אחר המדבר.</b> להתרחק מן הגזל שלא ירעו בשדות אחרים: 
<b>אל הר האלהים.</b> על שם העתיד:

### passuk 2
<b>בלבת אש.</b> בשלהבת אש לבו של אש, כמו (דברים ד יא) לב השמים, (שמואל ב יח יד) בלב האלה, ואל תתמה על התי"ו, שיש לנו כיוצא בו (יחזקאל טז ל) מה אמלה לבתך: 
<b>מתוך הסנה.</b> ולא אילן אחר, משום עמו אנכי בצרה (תהלים צא טו): 
<b>אכל.</b> נאכל, כמו (דברים כא ג) לא עבד בה, אשר לקח משם (בראשית ג כג):

### passuk 3
<b>אסרה נא.</b> אסורה מכאן להתקרב שם:

### passuk 4

### passuk 5
<b>של.</b> שלוף והוצא, כמו (דברים יט ה) ונשל הברזל, (דברים כח מ) כי ישל זיתך: 
<b>אדמת קדש הוא.</b> המקום:

### passuk 6

### passuk 7
<b>כי ידעתי את מכאביו.</b> כמו (לעיל ב כה) וידע אלהים, כלומר כי שמתי לב להתבונן ולדעת את מכאוביו ולא העלמתי עיני ולא אאטום את אזני מצעקתם:

### passuk 8

### passuk 9

### passuk 10
<b>ועתה לכה ואשלחך אל פרעה.</b> ואם תאמר מה תועיל, והוצא את עמי, יועילו דבריך ותוציאם משם:

### passuk 11
<b>מי אנכי.</b> מה אני חשוב לדבר עם המלכים: 
<b>וכי אוציא את בני ישראל.</b> ואף אם חשוב אני, מה זכו ישראל שתעשה להם נס ואוציאם ממצרים:

### passuk 12
<b>ויאמר כי אהיה עמך.</b> השיבו על ראשון ראשון ועל אחרון אחרון, שאמרת מי אנכי כי אלך אל פרעה, לא שלך היא, כי אם משלי, כי אהיה עמך, וזה המראה אשר ראית בסנה לך האות כי אנכי שלחתיך, וכדאי אני להציל כאשר ראית הסנה עושה שליחותי ואיננו אכל, כך תלך בשליחותי ואינך נזוק וששאלת מה זכות יש לישראל שיצאו ממצרים, דבר גדול יש לי על הוצאה זו, שהרי עתידים לקבל התורה על ההר הזה לסוף שלושה חדשים שיצאו ממצרים. דבר אחר כי אהיה עמך וזה שתצליח בשליחותך לך האות על הבטחה אחרת שאני מבטיחך, שכשתוציאם ממצרים תעבדון אותי על ההר הזה, שתקבלו התורה עליו והיא הזכות העומדת לישראל. ודוגמת לשון זה מצינו (ישעיה לז ל) וזה לך האות אכול השנה ספיח וגו', מפלת סנחריב תהיה לך אות על הבטחה אחרת שארצכם חרבה מפירות ואני אברך הספיחים:

### passuk 13

### passuk 14
<b>אהיה אשר אהיה.</b> אהיה עמם בצרה זו אשר אהיה עמם בשעבוד שאר מלכיות אמר לפניו רבונו של עולם, מה אני מזכיר להם צרה אחרת דים בצרה זו. אמר לו יפה אמרת, כה תאמר וגו':

### passuk 15
<b>זה שמי לעלם.</b> חסר וי"ו, לומר העלימהו, שלא יקרא ככתבו: 
<b>וזה זכרי.</b> למדו היאך נקרא, וכן דוד הוא אומר (תהלים קלה יג) ה' שמך לעולם ה' זכרך לדר ודר:

### passuk 16
<b>את זקני ישראל.</b> מיחדים לישיבה ואם תאמר זקנים סתם, היאך אפשר לו לאסוף זקנים של ששים רבוא:

### passuk 17

### passuk 18
<b>ושמעו לקלך.</b> מאליהם, מכיון שתאמר להם לשון זה ישמעו לקולך, שכבר סימן זה מסור בידם מיעקב ומיוסף שבלשון זה הם נגאלים יעקב אמר (בראשית נ כב) ואלהים פקד יפקד אתכם, יוסף אמר להם (בראשית נ כה) פקד יפקד אלהים אתכם:
<b>נקרה עלינו.</b> לשון מקרה וכן (במדבר כג ד) ויקר אלהים, (שם טו) ואנכי אקרה כה, אהא נקרה מאתו הלום: 
[<b>אלהי העבריים.</b> יו"ד יתירה רמז לעשר מכות]:

### passuk 19
<b>לא יתן אתכם מלך מצרים להלך.</b> אם אין אני מראה לו ידי החזקה, כלומר כל עוד שאין אני מודיעו ידי החזקה לא יתן אתכם להלך: 
<b>לא יתן.</b> לא ישבוק, כמו (בראשית כ ו) על כן לא נתתיך, ולא נתנו אלהים להרע עמדי, וכלן לשון נתינה הם ויש מפרשים ולא ביד חזקה ולא בשביל שידו חזקה, כי מאז אשלח את ידי והכיתי את מצרים וגו', ומתרגמין אותו ולא מן קדם דחיליה תקיף, משמו של רבי יעקב ברבי מנחם נאמר לי:

### passuk 20

### passuk 21

### passuk 22
<b>ומגרת ביתה.</b> מאותה שהיא גרה אתה בבית: 
<b>ונצלתם.</b> כתרגומו ותרוקנון וכן (שמות יב לו) וינצלו את מצרים, (שמות לג ו) ויתנצלו בני ישראל את עדים, והנו"ן בו יסוד. ומנחם חברו במחברת צד"י עם (בראשית לא ט) ויצל אלהים את מקנה אביכם, (שם טז) אשר הציל אלהים מאבינו. ולא יאמנו דבריו, כי אם לא היתה הנו"ן יסוד והיא נקודה בחיר"ק, לא תהא משמשת בלשון ופעלתם אלא בלשון ונפעלתם, כמו (דברים כח סג) ונסחתם מן האדמה, (ויקרא כו כה) ונתתם ביד אויב, (שם יז) ונגפתם לפני אויביכם, (יחזקאל כב כא) ונתכתם בתוכה, (ירמיה ז י) ואמרתם נצלנו, לשון נפעלנו. וכל נו"ן שהיא באה בתיבה לפרקים ונופלת ממנה, כנו"ן של נוגף, נושא, נותן, נושך, כשהיא מדברת לשון ופעלתם תנקד בשו"א בחטף, כגון (בראשית מה יט) ונשאתם את אביכם, (במדבר לב כט) ונתתם להם את ארץ הגלעד, (בראשית י"ז יא) ונמלתם את בשר ערלתכם. לכן אני אומר שזאת הנקודה בחיר"ק מן היסוד היא, ויסוד שם דבר נצול, והוא מן הלשונות הכבדים, כמו דבור, כפור, למוד, כשידבר בלשון ופעלתם ינקד בחיר"ק, כמו (במדבר כ ח) ודברתם אל הסלע, (יחזקאל מה כ) וכפרתם את הבית, (דברים יא יט) ולמדתם אתם את בניכם:

>Credit : http://mobile.tora.ws (on your way)
>License : Public Domain