
### passuk 1
<b>מקטר קטרת.</b> להעלות עליו קיטור עשן סמים:

### passuk 2

### passuk 3
<b>את גגו.</b> זה היה לו גג, אבל מזבח העולה לא היה לו גג, אלא ממלאים חללו אדמה בכל חניתן: 
<b>זר זהב.</b> סימן הוא לכתר כהנה:

### passuk 4
<b>צלעותיו.</b> כאן הוא לשון זויות, כתרגומו, לפי שנאמר על שני צדיו, על שתי זויותיו שבשני צדיו: 
<b>והיה.</b> מעשה הטבעות האלה: 
<b>לבתים לבדים.</b> לכל בית תהיה הטבעת לבד:

### passuk 5

### passuk 6
<b>לפני הפרכת.</b> שמא תאמר משוך מכנגד הארון לצפון או לדרום, תלמוד לומר לפני הכפרת, מכון כנגד הארון מבחוץ:

### passuk 7
<b>בהיטיבו.</b> לשון נקוי הבזכין של מנורה מדשן הפתילות שנשרפו בלילה, והיה מטיבן בכל בקר ובקר: 
<b>הנרות.</b> לוצי"ש בלעז [מנורות] וכן כל נרות האמורות במנורה, חוץ ממקום שנאמר שם העלאה, שהוא לשון הדלקה:

### passuk 8
<b>ובהעלות.</b> כשידליקם להעלות להבתן: 
<b>יקטירנה.</b> בכל יום פרס מקטיר שחרית ופרס מקטיר בין הערבים:

### passuk 9
<b>לא תעלו עליו.</b> על מזבח זה: 
<b>קטרת זרה.</b> שום קטורת של נדבה כלן זרות לו חוץ מזו: 
<b>ועולה ומנחה.</b> ולא עולה ומנחה, עולה של בהמה ועוף, ומנחה היא של מין לחם:

### passuk 10
<b>וכפר אהרן.</b> מתן דמים: 
<b>אחת בשנה.</b> ביום הכפורים, הוא שנאמר באחרי מות (ויקרא טז יח) ויצא אל המזבח אשר לפני ה' וכפר עליו: 
<b>חטאת הכפורים.</b> הם פר ושעיר של יום הכפורים המכפרים על טומאת מקדש וקדשיו: 
<b>קדש קדשים.</b> המזבח מקדש לדברים הללו בלבד ולא לעבודה אחרת:

### passuk 11

### passuk 12
<b>כי תשא.</b> לשון קבלה, כתרגומו, כשתחפוץ לקבל סכום מנינם לדעת כמה הם, אל תמנם לגלגולת, אלא יתנו כל אחד מחצית השקל ותמנה את השקלים ותדע מנינם: 
<b>ולא יהיה בהם נגף.</b> שהמנין שולט בו עין הרע והדבר בא עליהם, כמו שמצינו בימי דוד:

### passuk 13
<b>זה יתנו.</b> הראה לו כמין מטבע של אש, ומשקלה מחצית השקל, ואמר לו כזה יתנו: 
<b>העבר על הפקודים.</b> דרך המונין מעבירין את הנמנין זה אחר זה, וכן לשון (ויקרא כז לב) כל אשר יעבור תחת השבט, וכן (ירמיה לג יג) תעבורנה הצאן על ידי מונה: 
<b>מחצית השקל בשקל הקדש.</b> במשקל השקל שקצבתי לך לשקול בו שקלי הקדש, כגון שקלים האמורין בפרשת ערכין ושדה אחזה: 
<b>עשרים גרה השקל.</b> עכשיו פרש לך כמה הוא: 
<b>גרה.</b> לשון מעה, וכן בשמואל (שמואל א' ב לו) יבוא להשתחות לו לאגורת כסף וככר לחם: 
<b>עשרים גרה השקל.</b> השקל השלם, שהשקל ארבעה זוזים, והזוז מתחלתו חמש מעות, אלא באו והוסיפו עליו שתות והעלוהו לשש מעה כסף, ומחצית השקל הזה, שאמרתי לך, יתנו תרומה לה':

### passuk 14
<b>מבן עשרים שנה ומעלה.</b> למדך כאן, שאין פחות מבן עשרים יוצא לצבא ונמנה בכלל אנשים:

### passuk 15
<b>לכפר על נפשתיכם.</b> שלא תנגפו על ידי המנין דבר אחר לכפר על נפשותיכם, לפי שרמז להם כאן שלש תרומות, שנכתב כאן תרומת ה' שלש פעמים אחת תרומת אדנים, שמנאן כשהתחילו בנדבת המשכן ונתנו כל אחד ואחד מחצית השקל, ועלה למאת ככר, שנאמר (שמות לח כה) וכסף פקודי העדה מאת ככר, ומהם נעשו האדנים, שנאמר (שמות לח כז) ויהי מאת ככר הכסף וגו'. והשנית אף היא על ידי מנין שמנאן, משהוקם המשכן, הוא המנין האמור בתחלת חמש הפקודים (במדבר א א) באחד לחדש השני בשנה השנית, ונתנו כל אחד מחצית השקל, והן לקנות מהן קרבנות צבור של כל שנה ושנה, והשוו בהם עניים ועשירים, ועל אותה תרומה נאמר לכפר על נפשותיכם, שהקרבנות לכפרה הם באים. והשלישית היא תרומת המשכן, כמו שנאמר (שמות לה כד) כל מרים תרומת כסף ונחשת, ולא היתה יד כלם שוה בה, אלא איש איש מה שנדבו לבו:

### passuk 16
<b>ונתת אתו על עבודת אהל מועד.</b> למדת שנצטוה למנותם בתחלת נדבת המשכן אחר מעשה העגל, מפני שנכנס בהם מגפה, כמו שנאמר (שמות לב לה) ויגוף ה' את העם משל לצאן החביבה על בעליה, שנפל בה דבר, ומשפסק אמר לו לרועה בבקשה ממך, מנה את צאני ודע כמה נותרו בהם, להודיע שהיא חביבה עליו. ואי אפשר לומר, שהמנין הזה הוא האמור בחומש הפקודים, שהרי נאמר בו (במדבר א א) באחד לחדש השני, והמשכן הוקם באחד לחדש הראשון, שנאמר (שמות מ ב) ביום החדש הראשון באחד לחדש תקים וגו', ומהמנין הזה נעשו האדנים משקלים שלו, שנאמר (שמות לח כז) ויהי מאת ככר הכסף לצקת וגו', הא למדת שתים היו אחת בתחלת נדבתן אחר יום הכפורים בשנה ראשונה, ואחת בשנה שניה באיר משהוקם המשכן. ואם תאמר, וכי אפשר שבשניהם היו ישראל שווים שש מאות אלף ושלשת אלפים וחמש מאות וחמשים, שהרי בכסף פקודי העדה נאמר כן, ובחומש הפקודים אף בו נאמר כן (במדבר א מו) ויהיו כל הפקודים שש מאות אלף ושלשת אלפים וחמש מאות וחמשים, והלא בשתי שנים היו, ואי אפשר שלא היו בשעת מנין הראשון בני תשע עשרה שנה שלא נמנו ובשנייה נעשו בני עשרים. תשובה לדבר, אצל שנות האנשים בשנה אחת נמנו, אבל למנין יציאת מצרים היו שתי שנים, לפי של יציאת מצרים מונין מניסן, כמו ששנינו במסכת ראש השנה (ב:), ונבנה המשכן בראשונה והוקם בשנייה שנתחדשה שנה באחד בניסן, אבל שנות האנשים מנויין למנין שנות עולם המתחילין מתשרי, נמצאו שני המנינים בשנה אחת המנין הראשון היה בתשרי לאחר יום הכפורים, שנתרצה המקום לישראל לסלוח להם, ונצטוו על המשכן, והשני באחד באיר: 
<b>על עבודת אהל מועד.</b> הן האדנים שנעשו בו:

### passuk 17

### passuk 18
<b>כיור.</b> כמין דוד גדולה ולה דדים המריקים בפיהם מים: 
<b>וכנו.</b> כתרגומו ובסיסיה, מושב מתקן לכיור: 
<b>לרחצה.</b> מוסב על הכיור: 
<b>ובין המזבח.</b> מזבח העולה שכתוב בו, שהוא לפני פתח משכן אהל מועד, והיה הכיור משוך קמעא ועומד כנגד אויר שבין המזבח והמשכן, ואינו מפסיק כלל בנתים, משום שנאמר (שמות מ כט) ואת מזבח העולה שם פתח משכן אהל מועד, כלומר מזבח לפני אהל מועד ואין כיור לפני אהל מועד, הא כיצד, משוך קמעא כלפי הדרום, כך שנויה בזבחים (נט א):

### passuk 19
<b>את ידיהם ואת רגליהם.</b> בבת אחת היה מקדש ידיו ורגליו, וכך שנינו בזבחים (יט ב) כיצד קדוש ידים ורגלים, מניח ידו הימנית על גבי רגלו הימנית, וידו השמאלית על גבי רגלו השמאלית, ומקדש:

### passuk 20
<b>בבאם אל אהל מועד.</b> להקטיר קטרת שחרית ובין הערבים, או להזות מדם פר כהן המשיח ושעירי עבודה זרה: 
<b>ולא ימותו.</b> הא אם לא ירחצו ימותו, שבתורה נאמרו כללות, ומכלל לאו אתה שומע הן: 
<b>אל המזבח.</b> החיצון, שאין כאן ביאת אהל מועד אלא בחצר:

### passuk 21
<b>ולא ימותו.</b> לחייב מיתה על המשמש במזבח ואינו רחוץ ידים ורגלים, שממיתה הראשונה לא שמענו אלא על הנכנס להיכל:

### passuk 22

### passuk 23
<b>בשמים ראש.</b> חשובים: 
<b>וקנמן בשם.</b> לפי שהקנמון קליפת עץ הוא, יש שהוא טוב ויש בו ריח טוב וטעם, ויש שאינו אלא כעץ, לכך הצרך לומר קנמן בשם, מן הטוב: 
<b>מחציתו חמשים ומאתים.</b> מחצית הבאתו תהא חמשים ומאתים, נמצא כלו חמש מאות, כמו שיעור מר דרור, אם כן, למה נאמר בו חצאין, גזרת הכתוב היא להביאו לחצאין, להרבות בו שתי הכרעות, שאין שוקלין עין בעין, וכך שנויה בכרתות (דף ה א): 
<b>וקנה בשם.</b> קנה של בשם לפי שיש קנים שאינן של בשם, הצרך לומר בשם: 
<b>חמשים ומאתים.</b> סך משקל כלו:

### passuk 24
<b>וקדה.</b> שם שרש עשב, ובלשון חכמים קציעה: 
<b>הין.</b> שנים עשר לוגין, ונחלקו בו חכמי ישראל רבי מאיר אומר בו שלקו את העקרין אמר לו רבי יהודה והלא לסוך את העקרין אינו ספק, אלא שראום במים, שלא יבלעו את השמן, ואחר כך הציף עליהם השמן עד שקלט הריח וקפחו לשמן מעל העקרין:

### passuk 25
<b>רקח מרקחת.</b> רקח שם דבר הוא, והטעם מוכיח שהוא למעלה, והרי הוא כמו רקח, רגע, ואינו כמו (ישעיה נא טו) רגע הים, וכמו (ישעיה ו מב ה) רקע הארץ, שהטעם למטה, וכל דבר המעורב בחברו, עד שזה קופח מזה או ריח או טעם קרוי מרקחת: 
<b>רקח מרקחת.</b> רקח העשוי על ידי אמנות ותערובות: 
<b>מעשה רוקח.</b> שם האמן בדבר:

### passuk 26
<b>ומשחת בו.</b> כל המשיחות כמין כי יונית, חוץ משל מלכים שהן כמין נזר:

### passuk 27

### passuk 28

### passuk 29
<b>וקדשת אתם.</b> משיחה זו מקדשתם להיות קדש קדשים, ומה היא קדשתם, כל הנגע וגו', כל הראוי לכלי שרת משנכנס לתוכו קדוש קדשת הגוף לפסל ביוצא ובלינה ובטבול יום, ואינו נפדה לצאת לחלין, אבל דבר שאינו ראוי להם אין מקדשין ושנויה היא משנה שלמה אצל מזבח, מתוך שנאמר (שמות כט לז) כל הנגע במזבח יקדש, שומע אני בין ראוי בין שאינו ראוי, תלמוד לומר כבשים, מה כבשים ראוים אף כל ראוי. כל משיחת משכן וכהנים ומלכים מתורגם לשון רבוי, לפי שאין צורך משיחתן אלא לגדלה, כי כן יסד המלך, שזה חנוך גדלתן, ושאר משיחות כגון (שמות כט ב) רקיקין משוחין, (עמוס ו ו) וראשית שמנים ימשחו, לשון ארמית בהן כלשון עברית:

### passuk 30

### passuk 31
<b>לדרתיכם.</b> מכאן למדו רבותינו לומר שכלו קים לעתיד לבא: 
<b>זה.</b> בגימטריה תריסר לוגין הוו:

### passuk 32
<b>לא ייסך.</b> בשני יודי"ן, לשון לא יפעל, כמו (דברים ה טו) למען ייטב לך: 
<b>על בשר אדם לא ייסך.</b> מן השמן הזה עצמו: 
<b>ובמתכנתו לא תעשו כמהו.</b> בסכום סמניו לא תעשו אחר כמוהו במשקל סמנין הללו לפי מדת הין שמן, אבל אם פחת או רבה סממנין לפי מדת הין שמן מתר, ואף העשוי במתכנתו של זה, אין הסך ממנו חיב אלא הרוקחו: 
<b>ובמתכנתו.</b> לשון חשבון, כמו (שמות ה ח) מתכנת הלבנים, וכן במתכנתה של קטורת:

### passuk 33
<b>ואשר יתן ממנו.</b> מאותו של משה: 
<b>על זר.</b> שאינו צורך כהנה ומלכות:

### passuk 34
<b>נטף.</b> הוא צרי, ועל שאינו אלא שרף הנוטף מעצי הקטף קרוי נטף ובלעז גומ"א, והצרי קורין לו תירייק"א: 
<b>ושחלת.</b> שרש בשם חלק ומצהיר כצפורן, ובלשון המשנה קרוי צפורן, וזהו שתרגם אנקלוס וטופרא: 
<b>וחלבנה.</b> בשם שריחו רע וקורין לו גלבנא, ומנאה הכתוב בין סמני הקטורת, ללמדנו, שלא יקל בעינינו לצרף עמנו באגדת תעניותינו ותפלותינו את פושעי ישראל שיהיו נמנין עמנו: 
<b>סמים.</b> אחרים: 
<b>ולבנה זכה.</b> מכאן למדו רבותינו אחד עשר סמנין נאמרו לו למשה בסיני מעוט סמים שנים, נטף ושחלת וחלבנה שלשה, הרי חמשה, סמים, לרבות עוד כמו אלו, הרי עשרה, ולבונה הרי אחד עשר ואלו הן הצרי והצפורן, החלבנה והלבונה, מור וקציעה, שבולת נרד וכרכם, הרי שמונה, שהשבולת ונרד אחד, שהנרד דומה לשבולת, הקושט והקלופה והקנמון הרי אחד עשר בורית כרשינה אינו נקטר אלא בו שפין את הצפורן ללבנה שתהא נאה: 
<b>בד בבד יהיה.</b> אלו הארבעה הנזכרים כאן יהיו שווין משקל במשקל, כמשקלו של זה כך משקלו של זה, וכן שנינו (כריתות ו א) הצרי והצפורן, החלבנה והלבונה משקל שבעים שבעים מנה ולשון בד נראה בעיני שהוא לשון יחיד, אחד באחד, יהיה זה כמו זה:

### passuk 35
<b>ממלח.</b> כתרגומו מעורב, שיערב שחיקתן יפה יפה זה עם זה ואומר אני שדומה לו (יונה א ה) ויראו המלחים, (יחזקאל כז כז) מלחיך וחבליך, על שם שמהפכין את המים במשוטות, כשמנהיגים את הספינה, כאדם המהפך בכף ביצים טרפות לערבן עם המים, וכל דבר שהאדם רוצה לערב יפה יפה, מהפכו באצבע או בבזך: 
<b>ממלח טהור קדש.</b> ממלח יהיה וטהור יהיה וקדש יהיה:

### passuk 36
<b>ונתתה ממנה וגו'.</b> היא קטרת שבכל יום ויום שעל מזבח הפנימי, שהוא באהל מועד: 
<b>אשר אועד לך שמה.</b> כל מועדי דבור שאקבע לך, אני קובעם לאותו מקום:

### passuk 37
<b>במתכנתה.</b> במנין סממניה: 
<b>קדש תהיה לך לה'.</b> שלא תעשנה אלא לשמי:

### passuk 38
<b>להריח בה.</b> אבל עושה אתה במתכנתה משלך כדי למסרה לצבור:

>Credit : http://mobile.tora.ws (on your way)
>License : Public Domain