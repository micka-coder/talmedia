
### passuk 1

### passuk 2
<b>וישבו.</b> לאחוריהם לצד מצרים היו מקרבין כל יום השלישי כדי להטעות את פרעה שיאמר תועים הם בדרך, כמו שנאמר (פסוק ג) ואמר פרעה לבני ישראל וגו': 
<b>ויחנו לפני פי החירת.</b> הוא פיתום, ועכשיו נקרא פי החירות על שם שנעשו בני חורין, והם שני סלעים גבוהים וזקופים, והגיא שביניהם קרוי פי הסלעים: 
<b>לפני בעל צפן.</b> הוא נשאר מכל אלהי מצרים, כדי להטעותן, שיאמרו קשה יראתן ועליו פרש איוב (איוב יב כג) משגיא לגוים ויאבדם: 

### passuk 3
<b>ואמר פרעה.</b> כשישמע שהם שבים לאחוריהם: 
<b>לבני ישראל.</b> על בני ישראל וכן (פסוק יד) ה' ילחם לכם. עליכם, (בראשית כ יג) אמרי לי אחי הוא. אמרי עלי: 
<b>נבכים הם.</b> כלואים ומשקעים ובלעז שירי"ץ, כמו (תהלים פד ז) בעמק הבכא, (איוב כח יא) מבכי נהרות, (שם לח טז) נבכי ים נבכים הם כלואים הם במדבר, שאינן יודעין לצאת ממנו ולהיכן ילכו:

### passuk 4
<b>ואכבדה בפרעה.</b> כשהקדוש ברוך הוא מתנקם ברשעים שמו מתגדל ומתכבד וכן הוא אומר (יחזקאל לח כב) ונשפטתי אתו וגו', ואחר כך (שם כג) והתגדלתי והתקדשתי ונודעתי וגו', ואומר (תהלים עו ד) שמה שבר רשפי קשת, ואחר כך (שם פסוק ב) נודע ביהודה אלהים, ואומר (שם ט יז) נודע ה' משפט עשה: 
<b>בפרעה ובכל חילו.</b> הוא התחיל בעברה וממנו התחילה הפרענות: 
<b>ויעשו כן.</b> להגיד שבחן ששמעו לקול משה, ולא אמרו היאך נתקרב אל רודפינו, אנו צריכים לברוח, אלא אמרו אין לנו אלא דברי בן עמרם:

### passuk 5
<b>ויגד למלך מצרים.</b> איקטורין שלח עמהם, וכיון שהגיעו לשלשת ימים שקבעו לילך ולשוב וראו שאינן חוזרין למצרים, באו והגידו לפרעה ביום הרביעי בחמישי ובששי רדפו אחריהם, וליל שביעי ירדו לים, בשחרית אמרו שירה, והוא יום שביעי של פסח, לכן אנו קורין השירה ביום השביעי: 
<b>ויהפך.</b> נהפך ממה שהיה, שהרי אמר להם (שמות יב לא) קומו צאו מתוך עמי, ונהפך לבב עבדיו, שהרי לשעבר היו אומרים לו (שם י ז) עד מתי יהיה זה לנו למוקש, ועכשיו נהפכו לרדוף אחריהם בשביל ממונם שהשאילום: 
<b>מעבדנו.</b> מעבוד אותנו:

### passuk 6
<b>ויאסר את רכבו.</b> הוא בעצמו: 
<b>ואת עמו לקח עמו.</b> משכם בדברים לקינו ונטלו ממוננו ושלחנום, בואו עמי ואני לא אתנהג עמכם כשאר מלכים, דרך שאר מלכים עבדיו קודמין לו במלחמה, ואני אקדים לפניכם, שנאמר (פסוק י) ופרעה הקריב, הקריב עצמו ומהר לפני חילותיו דרך שאר מלכים לטול בזה בראש כמו שיבחר, אני אשוה עמכם בחלק, שנאמר (שמות טו ט) אחלק שלל:

### passuk 7
<b>בחור.</b> נבחרים, בחור לשון יחיד כל רכב ורכב שבמנין זה היה בחור: 
<b>וכל רכב מצרים.</b> ועמהם כל שאר הרכב ומהיכן היו הבהמות הללו, אם תאמר משל מצרים, הרי נאמר (שמות ט ו) וימת כל מקנה מצרים, ואם תאמר משל ישראל, והלא נאמר (שם י כו) וגם מקננו ילך עמנו משל מי היו, מן הירא את דבר ה' (שם ט כ). מכאן היה רבי שמעון אומר כשר שבמצרים הרוג, טוב שבנחשים רצוץ את מוחו: 
<b>ושלשם על כלו.</b> שרי צבאות כתרגומו:

### passuk 8
<b>ויחזק ה' את לב פרעה.</b> שהיה תולה אם לרדוף אם לאו וחזק את לבו לרדוף: 
<b>ביד רמה.</b> גבורה גבוהה ומפרסמת:

### passuk 9

### passuk 10
<b>ופרעה הקריב.</b> היה לו לכתוב ופרעה קרב, מהו הקריב, הקריב עצמו ונתאמץ לקדם לפניהם, כמו שהתנה עמהם: 
<b>נסע אחריהם.</b> בלב אחד כאיש אחד דבר אחר והנה מצרים נוסע אחריהם, ראו שר של מצרים נוסע מן השמים לעזור למצרים. תנחומא: 
<b>ויצעקו.</b> תפשו אמנות אבותם באברהם הוא אומר (בראשית יט כז) אל המקום אשר עמד שם, ביצחק (שם כד סג) לשוח בשדה, ביעקב (שם כח יא) ויפגע במקום:

### passuk 11
<b>המבלי אין קברים.</b> וכי מחמת חסרון קברים שאין קברים במצרים לקבר שם לקחתנו משם ש"י פו"ר פיילנצ"א ד"י נו"ן פושי"ש בלעז:

### passuk 12
<b>אשר דברנו אליך במצרים.</b> והיכן דברו, (שמות ה כא) ירא ה' עליכם וישפוט: 
<b>ממתנו.</b> מאשר נמות, ואם היה נקוד מלאפו"ם היה נבאר ממיתתנו, עכשיו שנקוד בשור"ק נבאר מאשר נמות, וכן (להלן טז ג) מי יתן מותנו שנמות, וכן (שמואל ב' יט א) מי יתן מותי, דאבשלום. שאמות, כמו (צפניה ג ח) ליום קומי לעד, (דברי הימים ב' יח כו) עד שובי בשלום, שאקום שאשוב:

### passuk 13
<b>כי אשר ראיתם את מצרים וגו'.</b> מה שראיתם אותם אינו אלא היום, היום הוא שראיתם אותם ולא תוסיפו עוד:

### passuk 14
<b>ה' ילחם לכם.</b> בשבילכם וכן (פסוק כה) כי ה' נלחם להם, וכן (איוב יג ח) אם לאל תריבון, וכן (בראשית כד ז) ואשר דבר לי וכן (שופטים ו לא) האתם תריבון לבעל:

### passuk 15
<b>מה תצעק אלי.</b> למדנו שהיה משה עומד ומתפלל, אמר לו הקדוש ברוך הוא לא עת עתה להאריך בתפלה שישראל נתונין בצרה דבר אחר מה תצעק אלי עלי הדבר תלוי ולא עליך, כמו שנאמר להלן (ישעיה מה יא) על בני ועל פעל ידי תצוני: 
<b>דבר אל בני ישראל ויסעו.</b> אין להם אלא לסע שאין הים עומד בפניהם, כדאי זכות אבותיהם והם והאמונה שהאמינו בי ויצאו, לקרוע להם הים:

### passuk 16

### passuk 17

### passuk 18

### passuk 19
<b>וילך מאחריהם.</b> להבדיל בין מחנה מצרים ובין מחנה ישראל, ולקבל חצים ובליסטראות של מצרים בכל מקום הוא אומר מלאך ה', וכאן מלאך האלהים, אין אלהים בכל מקום אלא דין, מלמד שהיו ישראל נתונין בדין באותה שעה אם להנצל אם להאבד עם מצרים: 
<b>ויסע עמוד הענן.</b> כשחשכה והשלים עמוד הענן את המחנה לעמוד האש, לא נסתלק הענן כמו שהיה רגיל להסתלק ערבית לגמרי, אלא נסע והלך לו מאחריהם להחשיך למצרים:

### passuk 20
<b>ויבא בין מחנה מצרים.</b> משל למהלך בדרך ובנו מהלך לפניו באו לסטים לשבותו, נטלו מלפניו ונתנו לאחריו, באו זאבים מאחריו, נתנו לפניו, באו לסטים לפניו וזאבים מאחריו, נתנו על זרועו ונלחם בהם, כך (הושע יא ג) ואנכי תרגלתי לאפרים קחם על זרועותיו: 
<b>ויהי הענן והחשך.</b> למצרים: 
<b>ויאר.</b> עמוד האש את הלילה לישראל, והולך לפניהם כדרכו ללכת כל הלילה, והחשך של ערפל לצד מצרים: 
<b>ולא קרב זה אל זה.</b> מחנה אל מחנה:

### passuk 21
<b>ברוח קדים עזה.</b> ברוח קדים שהיא עזה שברוחות, היא הרוח שהקדוש ברוך הוא נפרע בה מן הרשעים, שנאמר (ירמיה יח יז) ברוח קדים אפיצם, (הושע יג טו) יבא קדים רוח ה', (יחזקאל כז כו) רוח הקדים שברך בלב ימים, (ישעיה כז ח) הגה ברוחו הקשה ביום קדים: 
<b>ויבקעו המים.</b> כל מים שבעולם:

### passuk 22

### passuk 23
<b>כל סוס פרעה.</b> וכי סוס אחד היה אלא מגיד שאין כלם חשובין לפני המקום אלא כסוס אחד:

### passuk 24
<b>באשמרת הבקר.</b> שלשת חלקי הלילה קרויין אשמורות, ואותה שלפני הבקר קורא אשמורת הבקר ואומר אני לפי שהלילה חלוק למשמרות שיר של מלאכי השרת, כת אחר כת לשלשה חלקים, לכך קרוי אשמורת, וזהו שתרגם אנקלוס במטרת: 
<b>וישקף.</b> ויבט, כלומר פנה אליהם להשחיתם, ותרגומו ואסתכי, אף הוא לשון הבטה, כמו (במדבר כג יד) שדה צופים חקל סכותא: 
<b>בעמוד אש וענן.</b> עמוד ענן יורד ועושה אותו כטיט ועמוד אש מרתיחו, וטלפי סוסיהם משתמטות: 
<b>ויהם.</b> לשון מהומה, אישטורדישו"ן בלעז ערבבם, נטל סגניות שלהם ושנינו בפרקי רבי אליעזר בנו של רבי יוסי הגלילי כל מקום שנאמר בו מהומה, הרעמת קול הוא, וזה אב לכלן (שמואל א' ז י) וירעם ה' בקול גדול וגו' על פלשתים ויהמם:

### passuk 25
<b>ויסר את אפן מרכבתיו.</b> מכח האש נשרפו הגלגלים והמרכבות נגררות, והיושבים בהם נעים ואיבריהן מתפרקין: 
<b>וינהגהו בכבדת.</b> בהנהגה שהיא כבדה וקשה להם, במדה שמדדו (שמות ט לד) ויכבד לבו הוא ועבדיו, אף כאן וינהגהו בכבדות: 
<b>נלחם להם במצרים.</b> במצרים דבר אחר במצרים, בארץ מצרים, שכשם שאלו לוקים על הים, כך לוקים אותם שנשארו במצרים:

### passuk 26
<b>וישבו המים.</b> שזקופים ועומדים כחומה, ישובו למקומם ויכסו על מצרים:

### passuk 27
<b>לפנות בקר.</b> לעת שהבקר פונה לבא: 
<b>לאיתנו.</b> לתקפו הראשון: 
<b>נסים לקראתו.</b> שהיו מהממים ומטרפים ורצין לקראת המים: 
<b>וינער ה'.</b> כאדם שמנער את הקדרה והופך העליון למטה והתחתון למעלה, כך היו עולין ויורדין ומשתברין בים, ונתן הקדוש ברוך הוא בהם חיות לקבל היסורין: 
<b>וינער.</b> ושניק, והוא לשון טרוף בלשון ארמי והרבה יש במדרשי אגדה:

### passuk 28
<b>ויכסו את הרכב וגו' לכל חיל פרעה.</b> כך דרך המקראות לכתוב למ"ד יתרה, כמו (להלן כג) לכל כליו תעשה נחשת, וכן (שם יט) לכל כלי המשכן בכל עבודתו, (במדבר ד לב) ויתדותם ומיתריהם לכל כליהם, ואינה אלא תקון לשון: 

### passuk 29

### passuk 30
<b>וירא ישראל את מצרים מת.</b> שפלטן הים על שפתו, כדי שלא יאמרו ישראל כשם שאנו עולים מצד זה כך הם עולין מצד אחר רחוק ממנו וירדפו אחרינו:

### passuk 31
<b>את היד הגדלה.</b> את הגבורה הגדולה שעשתה ידו של הקדוש ברוך הוא והרבה לשונות נופלין על לשון יד, וכלן לשון יד ממש הן, והמפרשו יתקן הלשון אחר ענין הדבור:

>Credit : http://mobile.tora.ws (on your way)
>License : Public Domain