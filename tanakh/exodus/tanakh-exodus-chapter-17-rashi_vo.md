
### passuk 1

### passuk 2
<b>מה תנסון.</b> לומר היוכל לתת מים בארץ ציה:

### passuk 3

### passuk 4
<b>עוד מעט.</b> אם אמתין עוד מעט וסקלני:

### passuk 5
<b>עבר לפני העם.</b> וראה אם יסקלוך, למה הוצאת לעז על בני: 
<b>וקח אתך מזקני ישראל.</b> לעדות שיראו שעל ידך המים יוצאים מן הצור, ולא יאמרו מעינות היו שם מימי קדם: 
<b>ומטך אשר הכית בו את היאר.</b> מה תלמוד לומר אשר הכית בו את היאור, אלא שהיו ישראל אומרים על המטה שאינו מוכן אלא לפרענות, בו לקה פרעה ומצרים כמה מכות במצרים ועל הים, לכן נאמר אשר הכית בו את היאר, יראו עתה שאף לטובה הוא מוכן:

### passuk 6
<b>והכית בצור.</b> על הצור לא נאמר אלא בצור, מכאן שהמטה היה של מין דבר חזק ושמו סנפרינון והצור נבקע מפניו:

### passuk 7

### passuk 8
<b>ויבא עמלק וגו'.</b> סמך פרשה זו למקרא זה, לומר תמיד אני ביניכם ומזמן לכל צרכיכם, ואתם אומרים (פסוק ז) היש ה' בקרבנו אם אין, חייכם שהכלב בא ונושך אתכם ואתם צועקים אלי ותדעון היכן אני משל לאדם שהרכיב בנו על כתפו ויצא לדרך, היה אותו הבן רואה חפץ ואומר, אבא טול חפץ זה ותן לי, והוא נותן לו, וכן שניה וכן שלישית, פגעו באדם אחד, אמר לו אותו הבן ראית את אבא. אמר לו אביו אינך יודע היכן אני, השליכו מעליו ובא הכלב ונשכו:

### passuk 9
<b>בחר לנו.</b> לי ולך, השוהו לו, מכאן אמרו יהי כבוד תלמידך חביב עליך כשלך וכבוד חברך כמורא רבך, מנין שנאמר (במדבר יב יא) ויאמר אהרן אל משה בי אדני והלא אהרן גדול מאחיו היה ועושה את חברו כרבו ומורא רבך כמורא שמים מנין, שנאמר (שם יא כח) אדני משה כלאם, כלם מן העולם, חייבין הם כליה, המורדים בך, כאלו מרדו בהקדוש ברוך הוא: 
<b>וצא הלחם.</b> צא מן הענן והלחם בו: 
<b>מחר.</b> בעת המלחמה אנכי נצב: 
<b>בחר לנו אנשים.</b> גבורים ויראי חטא שתהא זכותן מסיעתן דבר אחר בחר לנו אנשים שיודעין לבטל כשפים לפי שבני עמלק מכשפין היו:

### passuk 10
<b>ומשה אהרן וחור.</b> מכאן לתענית שצריכים שלשה לעבור לפני התבה, שבתענית היו שרוים: 
<b>חור.</b> בנה של מרים היה וכלב בעלה:

### passuk 11
<b>כאשר ירים משה ידו.</b> וכי ידיו של משה נוצחות היו המלחמה וכו' כדאיתא בראש השנה (כט א):

### passuk 12
<b>וידי משה כבדים.</b> בשביל שנתעצל במצוה ומנה אחר תחתיו, נתיקרו ידיו: 
<b>ויקחו.</b> אהרן וחור: 
<b>אבן וישימו תחתיו.</b> ולא ישב לו על כר וכסת אמר ישראל שרויין בצער, אף אני אהיה עמהם בצער: 
<b>ויהי ידיו אמונה.</b> ויהי משה ידיו באמונה פרושות השמים בתפלה נאמנה ונכונה: 
<b>עד בא השמש.</b> שהיו עמלקים מחשבין את השעות באצטרולוגיאה באיזו שעה הם נוצחים, והעמיד להם משה חמה וערבב את השעות:

### passuk 13
<b>ויחלש יהושע.</b> חתך ראשי גבוריו ולא השאיר אלא חלשים שבהם ולא הרגם כלם, מכאן אנו למדין שעשה על פי הדבור של שכינה:

### passuk 14
<b>כתב זאת זכרון.</b> שבא עמלק להזדוג לישראל קדם לכל האמות: 
<b>ושים באזני יהושע.</b> המכניס את ישראל לארץ, שיצוה את ישראל לשלם לו את גמולו, כאן נרמז לו למשה שיהושע מכניס את ישראל לארץ: 
<b>כי מחה אמחה.</b> לכך אני מזהירך כן, כי חפץ אני למחותו:

### passuk 15
<b>ויקרא שמו.</b> של מזבח: 
<b>ה' נסי.</b> הקדוש ברוך הוא עשה לנו כאן נס גדול, לא שהמזבח קרוי ה', אלא המזכיר שמו של מזבח זוכר את הנס שעשה המקום, ה' הוא נס שלנו:

### passuk 16
<b>ויאמר.</b> משה: 
<b>כי יד על כס יה.</b> ידו של הקדוש ברוך הוא הרמה לשבע בכסאו להיות לו מלחמה ואיבה בעמלק עולמית, ומהו כס, ולא נאמר כסא, ואף השם נחלק לחציו, נשבע הקדוש ברוך הוא שאין שמו שלם ואין כסאו שלם עד שימחה שמו של עמלק כלו, וכשימחה שמו יהיה השם שלם והכסא שלם, שנאמר (תהלים ט ז) האויב תמו חרבות לנצח, זהו עמלק שכתוב בו (עמוס א יא) ועברתו שמרה נצח, (תהלים שם) וערים נתשת אבד זכרם המה, מהו אומר אחריו (תהלים ט ח) וה' לעולם ישב, הרי השם שלם, (תהלים שם) כונן למשפט כסאו, הרי כסאו שלם:

>Credit : http://mobile.tora.ws (on your way)
>License : Public Domain