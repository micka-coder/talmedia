
### passuk 1
<b>ולא נותר בה.</b> בחומת העיר:
<b>דלתות לא העמדתי.</b> שלא נעשו דלתות בשערי העיר:

### passuk 2
<b>בכפירים.</b> שם מקום הוא:
<b>בבקעת אונו.</b> כך שם הבקעה:
<b>והמה חושבים.</b> הבנתי מהם שהיו חושבים עלי להרגני שם:

### passuk 3
<b>מלאכה גדולה אני עושה.</b> מבנייני (העיר ס"א) העפר: 
<b>למה תשבת.</b> למה תהיה המלאכה בטלה:
<b>כאשר ארפה.</b> ידי מן הבניין:
<b>וירדתי אליכם.</b> לדבר ולהועד אליכם:

### passuk 4

### passuk 5
<b>את נערו.</b> ע"י נערו: 
<b>ואגרת פתוחה בידו.</b> כתב אגרת שלח לי על ידו:

### passuk 6
<b>כתוב בה.</b> באותה אגרת:
<b>בגוים נשמע.</b> שנודע לכל העכו"ם שאתה וכל היהודים חושבים למרוד: 
<b>וגשמו אומר.</b> גשמו הוא גשם הערבי ופתרונו כאדם שאומר לחבירו כך הוא הדבר ופלוני אומר:
<b>כדברים האלה.</b> מוסב על כתוב בה ומקרא מסורס הוא והרי הוא כאילו נאמר כתוב בה כדברים האלה בגוים נשמע וגו':

### passuk 7
<b>וגם נביאים וגו'.</b> עד ונועצה יחדיו היה כתוב באגרת:
<b>נביאים.</b> בעלי לשון כמו בורא ניב שפתים (ישעיה ט'):
<b>לאמר.</b> שאומרים יש מלך ביהודה:
<b>ועתה ישמע למלך.</b> אחרי שנקראת מלך ישמע למלך כדברים האלה:

### passuk 8
<b>כי מלבך.</b> הרי כי במקום אלא:
<b>בודם.</b> קונטרבנטאל"ש בלע"ז כמו אשר בדה מלבו:

### passuk 9
<b>כי כולם.</b> כי כל העכו"ם: 
<b>מיראים אותנו.</b> מתיראים ממנו וכך הם אומרים ירפו ידיהם וגו':
<b>ועתה חזק את ידי.</b> לסייעני בבנין החומה:

### passuk 10
<b>והוא עצור.</b> שמצאו בביתו:
<b>ויאמר נועד.</b> אותו שמעיה היה נביא שקר וקבל שוחד מן סנבלט וחביריו להפחיד את נחמיה כדי לבטל את המלאכה:
<b>כי באים להרגך.</b> שהרי יבואו להרגך סנבלט וחביריו:
<b>ולילה באים.</b> וע"כ הזהירו ליכנס בהיכל ולסגור הדלתות עליו שעדיין לא נעשו דלתות שערי העיר כמה שנאמר בתחילת הפרשה גם עד העת ההיא דלתות לא העמדתי בשערים:

### passuk 11
<b>האיש כמוני יברח.</b> בתמיה אם איש כמוני יברח ליכנס בהיכל:
<b>לא אבוא.</b> לא אכנס שם מפני פחד המיתה ולא אעבור על המצוה של הקב"ה שלא יבוא ויכנס זר בהיכלו:

### passuk 12
<b>ואכירה.</b> הכרתי בדבריו שלא שלחו הקב"ה בדבר זה שאעבור עבירה מפני פחד המיתה: 
<b>כי הנבואה דבר עלי.</b> שהרי הוא דבר הדברים הללו עלי בשם נבואה:
<b>שכרו.</b> כל א' וא' מהם שכרו ונתנו לו שכר להפחידני ולבטל בבנין החומה:

### passuk 13
<b>למען שכור הוא.</b> אמר לי הדברים הללו:
<b>למען אירא.</b> כדי שאתירא מהם להיות עושה כן ליכנס בהיכל ולהיות חוטא:
<b>והיה להם לשם רע.</b> למען שיהיה להם לשם רע לחרפני בעבירה זו:

### passuk 14
<b>וגם לנועדיה הנביאה.</b> היא ושאר נביאי השקר קבלו שכר מסנבלט וחביריו כדי להפחידני בנבואת שקריהם:

### passuk 15
<b>בעשרים וחמשה.</b> ימים לחדש אלול בשנת כ' לדריוש המלך שבשנת עשרים לדריוש עלה נחמיה מבבל ובאותה שנה בנה חרבות ירושלים:
<b>לחמשים ושנים יום.</b> סוף נ"ב יום מיום שהתחילו לבנותו נגמר בנין החומה:

### passuk 16
<b>ויהי כאשר שמעו כל אויבינו.</b> דבר זה שנשלם בנין החומה:
<b>ויראו כל הגוים.</b> וכאשר ראו כל העכו"ם שנגמר בנין חומת העיר: 
<b>ויפלו מאד בעיניהם.</b> נפלו הם עצמם בעיניהם שהיו מואסים בעצמם כי נפל פחד היהודים עליהם:

### passuk 17
<b>חורי יהודה.</b> שרי יהודה:
<b>על טוביה.</b> אל טוביה ישראל רשע היה, (עיין במס' קדושין ע, שמבואר שם שהיה עכו"ם וצ"ע מיוש"ה): 
<b>ואשר לטוביה.</b> ואגרת אשר לטוביה:

### passuk 18
<b>כי רבים ביהודה.</b> שהיו שרים רבים ביהודה אשר היו לו לטוביה בעלי ברית ושבועה:
<b>כי חתן הוא.</b> אותו טוביה לשכניה:
<b>ויהוחנן בנו.</b> של טוביה:
<b>בת משולם.</b> אותו משולם שר וגדול היה:

### passuk 19
<b>גם טובותיו.</b> של טוביה היו מספרים לפני אותן בעלי שבועתו וקרוביו:
<b>טובותיו.</b> ששפרואוצ"ש בלע"ז: 
<b>היו מוציאים לו.</b> להגיד לו לטוביה:
<b>אגרת שלח טוביה.</b> אגרות היה שולח תדיר להפחידני שלא לבנות בנין החומ':

>Credit : sefaris
>License : CC-BY