
### passuk 1
<b>הן לא קצרה.</b> את אשר לא נושעתם לא מקוצר ידו הוא:

### passuk 2
<b>הסתירו פנים.</b> גרמו לכם שהסתיר פניו מכם:

### passuk 3
<b>נגאלו.</b> לשון טינוף וכן לחם מגואל (מלאכי א):

### passuk 4

### passuk 5
<b>צפעוני.</b> מין נחש רע:
<b>בקעו.</b> אישקלורש"ט בלע"ז כלומר מעשים מכוערי' שאינם לטובתם עשו:
<b>וקורי עכביש.</b> איריניי"ש בלע"ז וקורי אורטור"ש בלע"ז, קורי הם כלי האורג שהשתי מוסך בהן, ומנחם חברו במחברת קורות ע"ש שהעכביש מיסך אריגותיו בקורות:
<b>והזורה.</b> ת"י משחנן לשון חימום שקורין בלע"ז קובי"ר המחממן יוצא מהן כשהוא מבקע הקליפה, ועיקר לשון והזורה לשון עיצור הוא להוציא הבלוע בתוכו כמו ויזר את הגזה (שופטים ו׳:ל״ח) ועיצורו של זה הוא חימומו:
<b>אפעה.</b> מין נחש שהוא רע כך לא ישתלמו במעשיהם אלא רעה:

### passuk 6

### passuk 7

### passuk 8
<b>ואין משפט במעגלותם.</b> כלומר אין במעגל דרכיהם דבר נשפט באמת כמשפטו:
<b>נתיבותיהם עקשו להם.</b> הם העוו את דרכם לעצמם:

### passuk 9
<b>רחק משפט ממנו.</b> שהיינו צועקים חמס מאויבינו ואין הקב"ה שופט לנקום נקמה:
<b>ולא תשיגנו צדקה.</b> הנחמות הטובות שהבטיחנו אין משיגות אותנו לבוא:
<b>לנגוהות.</b> נקוה ובאפלות נהלך:

### passuk 10
<b>באשמנים.</b> מנחם פתר לשון מחשכים, ורוב הפותרי' מודים לו אבל דונש פתר בו לשון שומן והאל"ף נוסף בו כמו אל"ף שבאחותי (איוב יג) ושבאכזב (ירמיה טו) ודרך האתרים (במדבר כא) אף כאן בין האשמני' בין החיים השמני' אנחנו כמתים וי"ת לשון מסגר איתאחד באפנא כמה דאחידין קבריא באפי מיתיא:

### passuk 11
<b>הגה נהגה.</b> לשון יללה:

### passuk 12

### passuk 13
<b>דבר עשק.</b> כמו לדבר עשק:
<b>הורו והוגו.</b> לירות ולהוציא הורו לשון ירה בים (שמות ט״ו:ד׳) ד"א הורו והוגו הרב והתלמיד שם המקור (סא"א) והוגו כאשר הוגה מן המסילה (שמואל ב כ׳:י״ג) הגו סיגים מכסף (משלי כ״ה:ד׳):

### passuk 14
<b>והוסג אחור משפט.</b> נקמתינו מאויבינו שהיא תלויה בהקב"ה וצדקתו עומדת מרחוק למה כי כשלה אמת ברחובותינו וכיון שהאמת כשלה מארץ אף משמי' אין הצדק והמשפט באין:

### passuk 15
<b>משתולל.</b> מוחזק שוטה על הבריות כמו (מיכה א) אלכה שולל והוא מגזרת שוגג דמתרגמינן שלו וכן (ש"ב י) על השל:
<b>וירע בעיניו כי אין משפט.</b> לפיכך הביא עליהם הפורענות:

### passuk 16
<b>וירא כי אין איש.</b> ועתה בהנחמו על הרעה לעמו רואה כי אין איש צדיק לעמוד בפרץ:
<b>וישתומם.</b> ויחרש לראות אם יש מפגיע בעדם ואין מפגיע וישתומם ל' אדם העומד ותוהא ושותק בתמהונו ותי"ו וישתומם כתי"ו של משתולל ושניהם כאן משמשות לשון מתפעל וכן דרך התיבה שיסודה הראשון שי"ן או סמ"ך כשהיא נהפכת ללשון מתפעל נתפעל ויתפעל בא התי"ו באמצע אותיות שרש התיבה נמצא וישתומם לשון שמו שמים (ירמיהו ב׳:י״ב) משמים בתוכם (יחזקאל ג׳:ט״ו) נשמו אחרונים (איוב י״ח:כ׳) ל' תמהון:
<b>ותושע לו זרועו.</b> וינקם מאויביו:
<b>וצדקתו.</b> סמכתהו הוא להשיאו ולאמץ ידיו בנקמתו ואע"פ שאין אנחנו הגונים להושיע:

### passuk 17
<b>קנאה.</b> אינפרימנ"ט בלע"ז לקנאות לשמו הגדול:

### passuk 18
<b>כעל גמולות.</b> כדת להשיב על גמולות האויבים:
<b>כעל ישלם.</b> כדת להשיב עליהם ישלם:

### passuk 19
<b>כי יבא כנהר.</b> צרה על אויביו:
<b>נוססה בו.</b> נפלאות בו ל' נס, ד"א נוססה בו אוכלת בו כתולעת בעץ כמו (לעיל י) והיה כמסוס נוסס:

### passuk 20
<b>ובא לציון גואל.</b> כל זמן שציון חריבה עדיין לא בא הגואל סא"א:

### passuk 21
<b>זאת בריתי אותם.</b> בדבר זה כרתי בריתי להם ואקיים כי אף בגלותם לא תשכח תורתי מהם:

>Credit : sefaris
>License : CC-BY