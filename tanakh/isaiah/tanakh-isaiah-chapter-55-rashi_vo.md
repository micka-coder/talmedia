
### passuk 1
<b>הוי כל צמא.</b> הוי זה ל' קריאה וזימון וקיבוץ הוא ויש הרבה במקרא (זכריה ב) הוי הוי ונוסו מארץ צפון:
<b>לכו למים.</b> לתורה:
<b>שברו.</b> ל' לשבור בר (בראשית מב) קנו:
<b>יין וחלב.</b> לקח טוב מיין וחלב:

### passuk 2
<b>למה תשקלו כסף.</b> למה תגרמו לכם לשקול כסף לאויביכם בלא לחם:

### passuk 3
<b>חסדי דוד.</b> שאגמול לדוד חסדיו:

### passuk 4
<b>לאומים.</b> שר וגדול עליהם ומוכיח ומעיד דרכיהם על פניהם:

### passuk 5
<b>הן גוי לא תדע תקרא.</b> לשמושך אם אלי תשמעו לשם ה' הנקרא עליך:

### passuk 6
<b>בהמצאו.</b> קודם גזר דין בעוד שהוא אומר לכם דרשוני:

### passuk 7

### passuk 8
<b>כי לא מחשבותי מחשבותיכם.</b> אין שלי ושלכם שוות לכך אני אומר לכם יעזוב רשע דרכו ויתפוש את דרכי:
<b>ואיש און מחשבותיו.</b> ויתפוש את מחשבותי לעשות הטוב בעיני, ומדרש אגדה <b>כי לא מחשבותי וגו'</b> אין דיני כדיני בשר ודם אתם מי שמודה בדין מתחייב אבל אני מודה ועוזב ירוחם (משלי כה):

### passuk 9
<b>כי גבהו שמים וגו'.</b> כלומר כי יש הבדל וחילוק מעלות ושבח בדרכי יותר מדרכיכ' ובמחשבותי יותר ממחשבותיכם כגבוה שמים על הארץ אתם נותנים לב למרוד בי ואני נותן לב להשיב אתכם:

### passuk 10
<b>כי כאשר ירד הגשם והשלג.</b> ולא ישוב ריקם אך ייטיב לעולם:

### passuk 11
<b>כן יהיה דברי אשר יצא מפי.</b> להודיעכם ע"י הנביאים לא ישוב ריקם אך ייטיב לכם אם תשמעו להם:

### passuk 12
<b>כי בשמחה תצאו.</b> מן הגלות:
<b>ההרים והגבעות יפצחו לפניכם רנה.</b> שיתנו לכם פריים וצמחם ויהנו (ירוננו) יושביהם:

### passuk 13
<b>תחת הנעצוץ וגו'.</b> רבותינו דרשו תחת הרשעים יעלו צדיקים:
<b>נעצוץ.</b> וסרפד מיני קוצים הם כלומר הרשעים יאבדו והצדיקים יטלו ממשלתם:

>Credit : sefaris
>License : CC-BY