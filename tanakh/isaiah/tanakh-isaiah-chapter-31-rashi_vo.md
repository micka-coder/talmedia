
### passuk 1
<b>הוי.</b> על הושע ועשרת השבטים היורדים מצרימה לעזרה אשר שלחו מלאכים אל סוא מלך מצרים (מלכים ב י״ז:ד׳):
<b>ועל סוסים.</b> הבאים משם שהם קלים לרוץ:
<b>ישענו.</b> (כמו ולא שעו אל קדוש ישראל) כמו שעשה חזקיה שנ' (מלכים ב י״ח:ה׳) בה' אלהי ישראל בטח וימרוד במלך אשור:

### passuk 2
<b>ואת דבריו לא הסיר.</b> אשר אמר והשיבך ה' מצרים באניות (דברים כ״ח:ס״ח) מדה כנגד מדה שאמרתי לך (שם) לא תוסיף עוד לראותה ואתה הלכת מדעתך סופך לילך בגלות על כרחך:
<b>וקם.</b> על עשרת השבטים שהם בית מרעים ועל מצרים אשר הם להם לעזרה:

### passuk 3
<b>יטה ידו.</b> שהקב"ה סומך הכל בידו וכשיטה אותה יפלו כזה שאוחז דבר בכפו וכשהוא מרכין כפו הוא נופל כך ומדרש אגדה וי"ת ירים יד מחת גבורתיה:

### passuk 4
<b>כאשר יהגה.</b> המיית קול כמו וכיונים הגו נהגה (לקמן נט):
<b>אשר יקרא עליו מלא רועים.</b> יאספון עליו בקריאת קול המון:
<b>מלא רועים.</b> אסיפת רועים וכן קראו אחריך מלא (ירמיהו י״ב:ו׳) וכן יחד עלי יתמלאון (איוב ט״ז:י׳) כולם ל' קיבוץ:
<b>לא יענה.</b> לא יכנע לא יעשה עצמו עני וכן לענות מפני (שמות יא) וכן וענה גאון ישראל (הושע ה׳:ה׳):
<b>כן ירד.</b> ולא יפחד מהמון האומות:

### passuk 5
<b>פסוח.</b> דילוג ויש עוד לפותרו לשון חיים:
<b>והמליט.</b> יוציא את ישראל מן הצרה ל' המלטה אישקמוציי"ר בלע"ז:

### passuk 6
<b>שובו.</b> למי שהעמקתם מחשבות היאך לסור ממנו וסרתם מעליו עתה שובו אליו:

### passuk 7

### passuk 8

### passuk 9
<b>וסלעו ממגור יעבור.</b> וחזקו מרוב פחד יחלוש:
<b>וחתו מנס.</b> מפני הניסים שיראו שהקב"ה עושה לישראל:
<b>אשר אור לו בציון.</b> שם יהיה האש מוכן לשורפם:

>Credit : sefaris
>License : CC-BY