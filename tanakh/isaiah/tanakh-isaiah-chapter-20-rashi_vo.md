
### passuk 1

### passuk 2
<b>ופתחת השק מעל מתניך.</b> ת"י ותיסר סקא בחרצך והדברים מוכיחים שהרי עד עכשיו לא ציוהו לחגור שק שהוא אומר לו להתירה ועוד שהוא אומר ונעלך תחלוץ והוא סימן לאבלות ופי' ופתחת כמו (שמו' לט) מפותחות פתוחי חותם לחגור שק בדוחק על בשרו כדי שתרא' חקוקה בבשרו:
<b>מעל מתניך.</b> למעלה ממתניך:
<b>ערום.</b> ת"י פחיח בבגדים קרועים ובלואים ולא ערום ממש:

### passuk 3
<b>שלש שנים.</b> ילך כן לאות ולמופת למצרים ולכוש שלסוף שלש שנים ינהג מלך אשור את שבי מצרים וגו' למדנו שכבש תרתן את אשדוד שלש שנים לפני מפלתו של סנחרב שהרי מפלתו היתה כשהביא את שבי מצרים ותרהקה מלך כוש לפני ירושלים בקולרין כשבא לצור על חזקיהו:

### passuk 4
<b>וחשופי שת.</b> כמו חשף שת והיו"ד יתירה כיו"ד חלוני וחורי ושדי:
<b>שת.</b> בית מוצא הרעי וכן (שמואל ב י׳:ד׳) ויכרות את מדויהם עד שתותיה' וגמול זה היה להם תחת חם אביהם אשר ראה ערות אביו ולא כסה אותה מדה כנגד מדה:

### passuk 5
<b>וחתו ובשו.</b> כל המביטים ומצפים על עזרת כוש והמתפארים במשען מצרים:
<b>תפארתם.</b> וונט"ש בלעז:

### passuk 6
<b>יושב האי הזה.</b> ארץ ישראל שהיו נשענים על פרעה לעזרה:
<b>האי.</b> לשון איי הים:

>Credit : sefaris
>License : CC-BY