
### passuk 1
<b>מבטן קראני.</b> משאני בבטן עלתה לפניו במחשבה להיות שמי ישעי' להנבא ישועו' ונחמו':

### passuk 2
<b>וישם פי כחרב חדה.</b> להוכיח את הרשעים ולהתנבאו' עליהם פורענות:
<b>בצל ידו החביאני.</b> שלא יוכלו להרע לי:
<b>לחץ ברור.</b> ממורט קלי"ר בלע"ז:
<b>באשפתו.</b> כלי נרתק החצים שקורין קוייכר"א בלע"ז:

### passuk 3

### passuk 4
<b>ואני אמרתי לריק יגעתי.</b> כשראיתי שאני מוכיחם ואינם שומעים:
<b>אכן משפטי את ה'.</b> הוא יודע שאינה מאתי אלא מאתם:

### passuk 5
<b>לו יאסף.</b> אליו ישוב בתשוב':

### passuk 6
<b>נקל מהיותך וגו'.</b> מתנה קטנה היא בעיני שתהא לך זאת לבדה שתהא לי עבד להקים את יעקב ולהשיב אלי נצורי ישראל והנני מוסיף לך עוד ונתתיך לאור גוים ולהנבא על מפלתה של בבל שהיא שמחה לכל העולם:
<b>ונצורי ישראל.</b> כמו (משלי ז׳:י׳) ונצורת לב שלבם מוקף יצר הרהורי עבירה כעיר נצורה מצור הצרים עליה:

### passuk 7
<b>לבזה נפש.</b> נפש בזויה:
<b>למתעב גוי.</b> למי שהגוי מתעבו:
<b>מלכים יראו.</b> אותו וקמו:
<b>אשר נאמן.</b> לשמור הבטחתו שהבטיח לאברהם על המלכיות כענין שנאמר והנה תנור עשן וגו' (בראשית ט״ו:י״ז):
<b>קדוש ישראל.</b> הוא ויבחרך:

### passuk 8
<b>בעת רצון.</b> בעת תפלה שאתה מתרצה ומתפייס לפני:
<b>וביום ישועה.</b> שתהא צריך לישועה:
<b>ואצרך.</b> ואשמרך:
<b>לברית עם.</b> להיות עם ברית לי:
<b>להקים ארץ.</b> ארץ ישראל הבחורה לי בכל הארצות:

### passuk 9
<b>לאסורים צאו.</b> לעת אשר אומר לאסורי גולה צאו:
<b>שפיים.</b> תרגם יונתן נגדין, נחלי מים:

### passuk 10
<b>שרב.</b> חום:

### passuk 11
<b>ושמתי כל הרי לדרך.</b> כלפי שאמר (לעיל לג) על ידי חורבנה שבת עובר אורח עכשיו ישובו וילכו בו עוברים ושבי':
<b>ומסלותי ירומון.</b> כלפי שאמר (שם) נשמו מסלות נתקלקלו מאין מתקן אותם עכשיו ומסילותי ירומון יתקנו קילקול הדרכים ויגביה אותם כמשפט בחלוקי אבנים ועפר:

### passuk 12
<b>מארץ סינים.</b> מארע דרומא:

### passuk 13
<b>כי נחם ה'.</b> את עמו:

### passuk 14
<b>ותאמר ציון.</b> היא היתה סבורה ששכחתיה:

### passuk 15
<b>התשכח אשה עולה.</b> עולל שלה:
<b>מרחם בן בטנה.</b> מלרחם על בן בטנה:
<b>גם אלה תשכחנה.</b> אפילו אם אלה תשכחנה אנכי לא אשכחך:

### passuk 16
<b>על כפים.</b> על כפי רואה אני כאילו את חקוקה על כפי לראותך ולזכרך תמיד, ד"א על כפים מעל ענני כבוד כמו (איוב לב) על כפים כסה אור:

### passuk 17
<b>מהרו בניך.</b> לשוב:

### passuk 18

### passuk 19
<b>תצרי מיושב.</b> תהי צרה מרוב יושבים שיבאו לתוכך יהי להם המקום צר מלבנות להם בתים:

### passuk 20
<b>בני שכוליך.</b> בנים שהיית שכולה מהם:
<b>גשה לי.</b> התקרב לצד אחר בשבילי ואשבה:

### passuk 21
<b>גלמודה.</b> שולדא בלע"ז:
<b>וסורה.</b> מוסרת מכל אדם הכל אומרים עלי סורו ממנה:

### passuk 22
<b>ידי.</b> נסי סימן להביא גליות:
<b>נסי.</b> פירקא בלע"ז כמו וכנס על הגבעה (לעיל ל) והוא סימן קיבוץ ונותנין בראשה בגד:
<b>בחוצן.</b> איישיל"א בלע"ז ודומה לו בעזרא וגם אני חצני נערתי (נחמיה ה):

### passuk 23

### passuk 24
<b>היוקח מגבור מלקוח.</b> כסבורים אתם שאי אפשר לקחת מעשו מלקוח שביו של יעקב הצדיק:

### passuk 25
<b>ואת יריבך.</b> ועם מריביך אני אריב:

### passuk 26
<b>והאכלתי את מוניך.</b> הבבליי' לחית השדה את בשרם, מוניך ל' אל תונו (ויקרא כה) אונאת דברים המקנתרי' אותך בגידופיהם:
<b>וכעסיס.</b> מתק יין:
<b>דמם ישכרון.</b> כן ישכרו מדמם אותם הרגילים לשתות דם ומי הם אלו עוף השמים כן ת"י:

>Credit : sefaris
>License : CC-BY