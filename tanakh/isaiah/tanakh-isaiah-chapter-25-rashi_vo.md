
### passuk 1
<b>עצות מרחוק אמונה אומן.</b> עצות שיעצת מרחוק לאברהם בברית בין הבתרים:
<b>אמונה אומן.</b> אמונה נאמנת אומן כמו אוהל אוכל ואינו ל' פועל אלא ל' מפעל אבויי"רמינט בלע"ז:

### passuk 2
<b>כי שמת.</b> הר שעיר מעיר לגל:
<b>ארמון זרים מעיר.</b> מעון שעשו בעירך שהחריבוה תתן ארמונותיה חורבן אשר לעולם לא יבנה:

### passuk 3

### passuk 4
<b>מחסה מזרם.</b> כיסוי אהל להציל מזרם וצל להגין מחורב ומהו אותו זרם הוא רוח עריצים כי רוחם דימה לזרם השוטף בקיר ומפילו:

### passuk 5
<b>כחורב בציון.</b> בעת יובש שמייבש הזרעים להתמולל כן תכניע שאון זרים:
<b>חורב בצל עב.</b> כשהמים מתקשרים בענן עב בימי השרב שהכל שמחים בו כן יענה שיר הצדיקים על זמיר עריצים ומפלתן:
<b>זמיר.</b> ל' לא תזמור (ויקרא כה):

### passuk 6
<b>ועשה ה' צבאות לכל העמים.</b> כשיבאו לצבא על ירושלים:
<b>משתה שמנים.</b> שהם סבורים שיהא נוח להם כשמן יהפוך למשתה שמרים:
<b>שמנים ממחים.</b> נוחים ושמנים כמוח עצמות יהיה שמרים מזוקקים מכל משקה שמן ויין שלא יהא שם אלא שמרים לבדם וכל זה במלחמות גוג ומגוג:

### passuk 7
<b>הלוט.</b> הכסוי <b>הלוט על [כל] העמים.</b> המכסה את כל העמים, הלוט כמו וילט פניו (מלכים א' יט) הנה היא לוטה בשמלה (שמואל א' כא):
<b>המסכה.</b> לשון נסיכות ושררה:

### passuk 8
<b>בלע המות.</b> יכסנו ויעלימנו עולמי' מישראל:

### passuk 9
<b>ואמר.</b> עמו ביום ההוא הנה וגו':
<b>קוינו לו ויושיענו.</b> היינו מקוים לו שיושיענו:

### passuk 10
<b>כי תנוח יד ה'.</b> גבורתו של מקו':
<b>ונדוש.</b> יהא נדוש:
<b>תחתיו.</b> במקומו ונדוש כמו ונרוץ הגלגל (קהלת יב):
<b>מתבן.</b> תבן:
<b>מדמנה.</b> טיט וכן לדומן על פני האדמה (ירמיה טו):

### passuk 11
<b>ופרש ידיו.</b> ושבר ידון וזרועותיו בספוק כפים בבכי:
<b>השוחה.</b> השט במים:
<b>לשחות.</b> לשוט וכן מי שחו (יחזקאל מז י'):
<b>והשפיל.</b> המשפיל את גאוותו:
<b>עם ארבות ידיו.</b> לשון וארב לו (דברים יט) תירגם יונתן אשוות ידוהי מקום שהוא שם לו ידים לארוב והם מגדלים גבוהים אשוות חומות ומגדלים כמו (ירמיה ג) נפלו אשיותיה:

### passuk 12
<b>משגב חומותיך.</b> למואב הוא אומר:

>Credit : sefaris
>License : CC-BY