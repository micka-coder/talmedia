
### passuk 1
<b>ועתה שמע.</b> לשוב לתורתי יעקב עבדי:

### passuk 2

### passuk 3
<b>כי אצק מים על צמא.</b> כמו שאני יוצק מים על צמא כן אצק רוחי על זרעך:

### passuk 4
<b>וצמחו בבין חציר.</b> בתוך עמלק על ידי גרים שיתוספו עליהם, בין חציר הוא עמלק שנאמר עליו והיתה נוה תנים חציר לבנות יענה (לעיל ד):

### passuk 5
<b>זה יאמר לה' אני.</b> אלו צדיקים גמורים:
<b>וזה יקרא בשם יעקב.</b> אלו קטנים בני רשעים:
<b>זה יכתוב ידו לה'.</b> אלו בעלי תשובה:
<b>ובשם ישראל יכנה.</b> אלו הגרים מעכו"ם כך שנויה באבות דרבי נתן:

### passuk 6

### passuk 7
<b>ומי כמוני יקרא.</b> ומי יקרא שהוא כמוני ויגיד ויערוך לי את כל מה שהיה משומי עם עולם ועד עתה:
<b>עם עולם.</b> כל בריות:
<b>ואותיות.</b> דברי מופת:
<b>ואשר תבאנה.</b> ואת העתידות לבא יגידו כמו שאני עושה עתה שעדיין לא חרב הבית ולא גליתם ולא נולד כורש ואני מבשר אתכם עליו:

### passuk 8
<b>ואל תרהו.</b> אין לו דמיון ופתרונו לפי הענין כמו אל תחתו מלהודיע את שמי לבין העכו"ם:
<b>הלא מאז השמעתיך.</b> מהר סיני והגדתי לכם שם שאין אלוהי מבלעדי:
<b>ואתם עדי.</b> שפתחתי לכם שבעה רקיעים והראיתי אתכם שאין אחר ואתם עדי בדבר הזה שאין אלוה מבלעדי:
<b>ואין צור בל ידעתי.</b> ת"י ולית דתקיף אלהן דמן קדמי מתיהב ליה תקיף:
<b>בל ידעתי.</b> לשון ואדעך בשם (שמות ל״ג:י״ז) ידע לכתך (דברים ב׳:ז׳) אני ידעתיך במדבר (הושע י״ג:ה׳):

### passuk 9
<b>ועדיהם המה.</b> הפסילי' הם עדים על בושת עובדיהם שהרי אנו רואין שאינן לא רואין ולא יודעין והיו עובדין להם:
<b>למען יבושו.</b> העובדים להם:

### passuk 10
<b>נסך.</b> לשון יציקה ומסכה והנו"ן בתיבה יסוד הנופל ממנו כגון נו"ן של נשך ושל נגף:

### passuk 11
<b>הן כל חביריו.</b> של אותו יוצר ונוסך פסילים המתחברים אליו לעבוד את יצירתו ונסכו יבושו:
<b>וחרשים המה.</b> אותם יוצרים ונוסכים מבני אדם הם קל וחומר ליצירתם שהיא הבל:

### passuk 12
<b>חרש ברזל.</b> חרש של ברזל:
<b>מעצד.</b> הוא אחד מכלי הנפחים:
<b>ופעל.</b> הפסל <b>בפחם.</b> קרבו"ן בלע"ז:
<b>ובמקבות.</b> מרטי"ל בלע"ז:
<b>יצרהו.</b> ל' ציור:
<b>ויפעלהו בזרוע כחו גם רעב וגו'.</b> גם הוא היוצר חסר כח וחלש הוא שאם ירעב אין בו כח או אם לא שתה מים ויעף לאלתר קל וחומר שפעולתו אין בה תועלת לעזור:

### passuk 13
<b>חרש עצים.</b> ואם בא לעשותו של עץ וחרש עצים הוא כך דרכו:
<b>נטה קו.</b> כדרך הנגרים ועל פי הקו יתארהו בשרד מיישר אותו במסור שקורין דאלאור"א בלע"ז. <b>יתארהו.</b> ייפהו:
<b>יעשהו במקצועות.</b> ומחליקו ברהיטני ואיזמל, מקצועות ת"י אזמליא:
<b>ובמחוגה יתארהו.</b> לשון ותאר הגבול (יהושע ט״ו:ט׳) אם בא לעשו' בו ציורים עגולים מסבב אותו במחוגה קונפ"ש בלע"ז:
<b>כתפארת אדם.</b> כמין איש:

### passuk 14
<b>תרזה ואלון.</b> מיני אילני סרק:
<b>ויאמץ לו בעצי יער.</b> עושה לו חיזוקי' בין לחיזוק בין לנוי במיני עצי' המשונים זה מזה במראיהן:
<b>נטע אורן.</b> כשמוצא ייחור ונטע הראוי לכך נוטעו לכך והגשם מגדלו:
<b>אורן.</b> ל' נטע יונק פרנצו"ן בלע"ז:

### passuk 15
<b>והיה לאדם לבער.</b> והיה אותו עץ מקצתו לצרכי אדם לבער:
<b>ויקח.</b> מן העצים <b>ויחם</b> גופו לנגדם:
<b>אף ישיק.</b> מהם תנור ואופה לחם:
<b>אף יפעל אל.</b> מן הנותר:

### passuk 16

### passuk 17

### passuk 18

### passuk 19
<b>ולא ישיב אל לבו.</b> חציו שרפתי במו אש:
<b>ולא דעת ולא תבונה.</b> בו לאמר זאת:
<b>לבול עץ.</b> לרקבון עץ:

### passuk 20
<b>רועה אפר לב הותל הטהו.</b> לבו אשר הותל הטהו לעשות לו רועה של אפר הדמות שנשרף חציו ונעשה אפר השוטה הזה היה אומר שהוא לו לרועה ולמפרנס, דבר אחר רועה אפר ל' ריעות עובד עבודת אחרים ומחבר אליו עבודת אחרים שהיא אפר:
<b>ולא יציל.</b> הנתעה את נפשו לאמר הלא שקר בימיני ויפרד מעליו:

### passuk 21
<b>לא תנשני.</b> לא תהיה שכוח מיראתי:

### passuk 22
<b>מחיתי כעב פשעיך.</b> במצרים ובמדבר גם עתה שובה אלי:

### passuk 23
<b>פצחו.</b> ל' פתחון פה:

### passuk 24
<b>ויוצרך מבטן.</b> מאז ויתרוצצו הבנים בקרבה (בראשית כ״ה:כ״ב) הייתי לך לעזרה ובחרתיך:
<b>נוטה.</b> שמים לבדי:

### passuk 25
<b>מפר אותות בדים.</b> לפי שאני נטיתי שמים לפיכך אני יכול להפר אותם:
<b>בדים.</b> הם החוזים בכוכבי' ע"י אותות השמים ועל שם שפעמים הרבה שהם מכזבים קורין אותם בדים, שאני מחליף השרים שלמעלה וטועין אלו הנשאלין בהם ולפי שאיצטגניני בבל היו חוזים בכוכבים כמו שהוא אומר (לקמן מז) יעמדו נא ויושיעוך הוברי שמים לכך הוא אומר שיפר אותות בדיהם כי אני הוא שהפרתי אותות בדי מצרים:

### passuk 26
<b>מקים דבר עבדו.</b> משה:
<b>ועצת מלאכיו.</b> מלאך אחד אמר ליעקב ישראל יהיה שמך (בראשית לב) וקיימתי דבריו אף כאן אקיים עצת נביאי האומר על ירושלים תושב:

### passuk 27
<b>האומר לצולה חרבי.</b> האומר לבבל התיבשי:
<b>ונהרותיך אוביש.</b> לפי שהיא יושבת על נהרות מדמה הריגת אוכלוסיה ליובש נהרות:

### passuk 28
<b>רועי.</b> מלך שלי:

>Credit : sefaris
>License : CC-BY