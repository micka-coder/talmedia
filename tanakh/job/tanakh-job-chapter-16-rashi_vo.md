
### passuk 1

### passuk 2

### passuk 3
<b>(מענה איוב):</b><br><b>ימריצך.</b> ישערך פיך לחשוב דברים נמרצים על אופניהם:

### passuk 4
<b>ככם אדברה.</b> ככם אני יודע לקנתר:
<b>לו יש נפשכם.</b> ביסורין תחת נפשי גם אני הייתי מחבר עליכם במילין ומניע עליכם ראשי בצעקתכם ומאמץ אתכם במו פי לאמר החרישו התאמצו ועמדו ביסוריכ' כאשר אתם תאמרו אלי:

### passuk 5
<b>וניד שפתי.</b> שאני נד וקובל עתה וצועק אז יחשוך ולא אזעוק ולא אנוד עוד, אבל עתה:

### passuk 6
<b>אם אדברה.</b> וגו':

### passuk 7
<b>השימות.</b> לשון שתיקה כמו אשתומם וכמו שומו שמים (ירמיהו ב׳:י״ב) שתקו והתמהו:

### passuk 8
<b>ותקמטני לעד היה.</b> הקמטתני והקדרתני בשביל עד שהיה לעד על עוני להשטינני:

### passuk 9
<b>צרי.</b> השטן הוא הצר:
<b>ילטוש.</b> יחדד כמו לוטש כל חורש וגומר (בראשית ד):

### passuk 10
<b>פערו עלי בפיהם.</b> פתחו כמו ופערה פיה (ישעיה ה):
<b>יתמלאון.</b> יתאספון והרבה לו דומין במקרא קראו אחריך מלא (ירמיה ה) אשר יקראו עליו מלא רועים (ישעיהו ל״א:ד׳) ואינו משתנה מלשונו כי כל מילוי נאסף הוא:

### passuk 11
<b>יסגירני אל אל עויל.</b> הסגירני הקב"ה אל אויל לץ עולל ללוץ בי:
<b>ועל ידי רשעים ירטני.</b> רטיית תנחומיו ורפואתי מסר לרשעים שאינן אלא מקניטים, ד"א ירטני כמו ירצני לשון רצוי ותנחומים:

### passuk 12
<b>ויפרפרני.</b> אותו עויל ל' פירורין:
<b>ויפצפצני.</b> לשון נשבר לשברים הרבה בחבטה רבה כמו ונפצתם איש אל אחיו (ירמיה יד) ונפץ עולליך אל הסלע (תהלים קלז):

### passuk 13
<b>רביו.</b> מורה חציו כמו רובה קשת (בראשית כא):
<b>מררתי.</b> מרה שלי:

### passuk 14

### passuk 15
<b>גלדי.</b> מכה יבשה והעלאת גלד ול' משנה (ר"ה כ"ז) והעמידו על גלדו:
<b>ועוללי.</b> ולכלכתי וגנותי כמו ויתעללו בה (שופטים י״ט:כ״ה) ל' בזיון וגנאי וכמו עוללה לנפשי (איכה ג):
<b>קרני.</b> זיוי לשון וקרנים מידו לו (חבקוק ג׳:ד׳):

### passuk 16
<b>חמרמרו.</b> נקמטו כמו נחמרו בני מיעיה בל' משנה (חולין י) וכן מעי חמרמרו (איכה א):
<b>צלמות.</b> שחשכו מחמת בכי ודמע':

### passuk 17
<b>ותפלתי זכה.</b> לא קיללתי חבירי ולא פיללתי לו רעה:

### passuk 18
<b>ואל יהי מקום.</b> בארץ להבליע בו צעקתי כי לשמים תעלה:

### passuk 19
<b>הנה בשמים עדי.</b> יוצרי היודע דרכי:

### passuk 20
<b>דלפה.</b> דומעת וזולפת דמעה ל' דילוף:

### passuk 21
<b>ויוכח לגבר.</b> והלואי יעשה לי זאת שיתן לי מקום להתווכח גבר עם אלוה להשוות שני הריבים ריב גבר עם קונו וריב בין אדם לרעהו:

### passuk 22
<b>כי שנות וגו'.</b> הקצובים מספר לימי חיי:
<b>יאתיו.</b> יגיעו, ואז ארח לא אשוב אהלך:

>Credit : sefaris
>License : CC-BY