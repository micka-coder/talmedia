
### passuk 1
<b>הלא צבא וגו'.</b> זה הדבר אשר אמרתי לכם הואילו פנו בי כי איך אחריש מלזעוק על הוותי הלא ידעתם כי יש צבא וזמן לאנוש כמה יחיה:
<b>וכימיו שכיר.</b> שנשכר לשנה ויודע שיכלו ימי שכירתו כן זה יודע שיכלו שנים הקצובות לו, ואני אותו צבא הניתן לי:

### passuk 2
<b>כעבד ישאף צל.</b> כעבד שהוא יגע כל היום וישאף ויתאוה מתי יהיה צל הערב וכשכיר אשר יקוה פעלו לערב לפי שהיה לו כל היום לעמל ויתאוה לביאת השמש:

### passuk 3
<b>כן הנחלתי לי.</b> משמים <b>ירחי שוא</b> ויסורין אותו צבא הניתן לאנוש אלי ארץ:
<b>ולילות עמל מנו לי.</b> (מן השמים):

### passuk 4
<b>אם שכבתי.</b> בלילה צפיתי ואמרתי וגו':
<b>ומדד ערב.</b> מתי יאיר ויבא עת קימה ועת מידוד הנשף לשון ותדד שנתי (בראשית ל״א:מ׳) והמ"ם הוא עיקר נופל כמו מאמר, משמר:
<b>ושבעתי נדודים.</b> ואשבע נדודים על מטתי ביום עד נשף לפי שלא הייתי יכול לישן מפני יסורים עד נשף של יום לפי שלבש בשרי רימה:

### passuk 5
<b>וגוש עפר.</b> גושת עפר והיא העלתה חלודה שדרך גוש עפר ללחלח ולהעלות חלודה:
<b>רגע.</b> נקמט כמו רוגע הים (ישעיה י) פ"א עורי רגע ל' נוח גל אחר (ס"א אצל) גל כקמטים הללו:

### passuk 6
<b>ימי קלו.</b> ימי טובתי מיהרו ללכת:
<b>מני ארג.</b> מני אריג' הנעשי' מהרה וכן אמר חזקיה (שם לח) קפדתי כאורג חיי:
<b>באפס תקוה.</b> איני מקוה עוד לטובה:

### passuk 7
<b>לא תשוב עיני.</b> לאחר מיתה וכאן כפר איוב בתחיית המתים:

### passuk 8
<b>לא תשורני.</b> לא יראני עוד עוד עין שתחפוץ לראותי אחר שאמות:
<b>עיניך בי ואינני.</b> להקב"ה מדבר למה הוצרכת לפצעני ולדכאני בייסורים בראייה א' שתשים עיניך עלי ואינני בעולם:

### passuk 9

### passuk 10

### passuk 11
<b>גם אני לא אחשך פי.</b> הואיל ואינך חדל ממני גם אני לא אמנע דיבור מלצעוק על מדותיך:

### passuk 12
<b>הים אני.</b> ששמת עלי חול למשמר:
<b>אם תנין.</b> דג גדול שחבשתו בנבכי ים כי תשים עלי משמר השטן הזה לשומרני שלא תצא נפשי:

### passuk 13
<b>ישא בשיחי משכבי.</b> משכב הלילה יסבול בצרתי מעט ואוכל למנוע שיחי:

### passuk 14

### passuk 15
<b>מות מעצמותי.</b> מות אני בוחר יותר מאיברים הללו שבי:

### passuk 16
<b>מאסתי.</b> בחיי, כי סוף סוף לא לעולם אחיה:
<b>חדל ממני.</b> מלהרע לי כי הבל ומעט ימי:

### passuk 17
<b>כי תגדלנו.</b> לשית אליו לבך לפקוד מעשיו בכל בקר ולבחון לכל רגע:

### passuk 18

### passuk 19
<b>כמה.</b> עת ארוך אשר לא תשעה ממני כמו (שמות ה) ואל ישעו בדברי שקר וכן (לקמן יד) שעה מעלי וחדל:
<b>בלעי רקי.</b> כדי בליעת רוקי:

### passuk 20
<b>למפגע לך.</b> כפוגע האדם בעת חמתו ומעורר עליו כל מעשה איבתו (ס"א חובתו):
<b>ואהיה עלי למשא.</b> זה אחד מן תיבות שכינה הכתוב והן תיקון סופרי':

### passuk 21
<b>ומה לא תשא פשעי.</b> ומה הדבר הזה שאינך נושא לפשעי:
<b>ושחרתני.</b> תבקשני ולא תמצאני:

>Credit : sefaris
>License : CC-BY