
### passuk 1
<b>קרא נא.</b> ע"כ דבר הנבואה מכאן ואילך חוזר לתוכחתו צעק הרבה מי יענך:
<b>ואל מי מקדושים.</b> הגוזרים זאת עליך <b>תפנה.</b> להלחם אתו:

### passuk 2
<b>כי לאויל וגו'.</b> לאויל כמותך יהרג כעסו שאלו היית שותק שמ' תשוב מדת הרחמים עליך:
<b>קנאה.</b> היא כעס וחימה כמו (דברים לב) הם קנאוני:

### passuk 3

### passuk 4
<b>ירחקו בניו.</b> זו היא קללה שקיללתיו:
<b>וידכאו.</b> בדגש הוא ידוכאו ואם הוא נקוד רפי משמש ידכאו אחרים:

### passuk 5
<b>אשר קצירו.</b> של רשע:
<b>רעב יאכל.</b> כי ימות רשע יבואו הרעבים שקיצץ בחייו וישתלמו גזילותיו מנכסיו:
<b>ואל מצנים יקחהו.</b> כמו ויקחו אליך (שמות כה) כלומר לצורך העני הנושע מצינים וכלי זיין של רשע זה יקחהו השופט הממונה לכך:
<b>ושאף.</b> ובלע איש איש מן הצמים שגזל בחייו:
<b>חילם.</b> ממונם שגזל זה בחייו:

### passuk 6
<b>כי לא יצא מעפר.</b> מכה הבאה על האדם לא לחנם הוא ולא מן העפר תצמח לו:
<b>און.</b> הוא לשון שבר:

### passuk 7
<b>כי אדם לעמל יולד.</b> כי אי אפשר שלא יחטא ויקבל עמל בחטאו לקבל פורענותו ואינו כבני רשף שהם מלאכי' ורוחות שהם יגביהו עוף ואינם מן התחתוני' (יגביהו לעוף ולהיות מן התחתונים סא"א) לשלוט בם שטן ויצה"ר:
<b>רשף.</b> כמו רשפי קשת (תהילים ע״ו:ד׳) כשהחץ מעופפת נקרא רשפי ל' עוף (סא"א):

### passuk 8
<b>אולם אני אדרוש.</b> אם היו באים עלי יסורים הללו הייתי דורש אל הקב"ה בתפילה ובתחינה ואלו הייתי שם דברתי בבקשה:

### passuk 9

### passuk 10
<b>הנותן מטר על פני ארץ.</b> ארץ ישראל:
<b>ושולח מים על פני חוצות.</b> ע"י שליח לשאר ארצות:

### passuk 11
<b>לשום שפלים למרום.</b> הוא נותן את המטר והוא מפר מחשבות ערומים שמדמין להפקיע שערים ולקנות שדות העניים במעט תבואה:
(<b>קודרים.</b> שקומטים פנים ברעב):

### passuk 12
<b>ולא תעשינה ידיהם תושיה.</b> אותה עצה שדימו לעשות:

### passuk 13
<b>נמהרה.</b> כל העצה העשויה במהירות היא סכלות:

### passuk 14
<b>יומם יפגשו חושך.</b> שאין עצתם מתקיימת ונעשית ואור חכמתם נהפך לחושך:

### passuk 15
<b>ויושע.</b> את הנכשלים:
<b>מחרב.</b> ומאיזה חרב מפיהם שהיו סבורים לבולעם ומתאוים להשמידם:
<b>ומיד חזק.</b> יושיע אביון:

### passuk 16
<b>ועולתה.</b> העלילה והרשעה כמו (תהילים ס״ד:ז׳) יחפשו עולות, עלילות:
<b>קפצה.</b> סגרה כמו לא תקפוץ:

### passuk 17
<b>הנה אשרי אנוש וגו'.</b> ביסורין וכשם שהוא (מרפא) מכאובי' של אלו כך אני אדרו' אליו על יסורין אלו שיבואוני והיה לך לקבלם ולא למאסם:

### passuk 18

### passuk 19
<b>בשש צרות.</b> כשיבאו לעולם יצילך על ידי יסורין שנתייסרת בהם וגם בשביעית כשתבא לא יגע בך ועכשיו הוא מונ' אותן:

### passuk 20

### passuk 21
<b>בשוט לשון.</b> של שטן תחבא אותך אלו הן השבע צרות רעב וחרב לשון ושוד וגו' וחית הארץ הם ליסטי':

### passuk 22

### passuk 23
<b>אבני השדה.</b> מין אדם הן:
<b>וחית השדה.</b> הוא שנקרא גרוש"ה בלע"ז וזו היא חית השדה ממש ובלשון משנה תורת כהנים נקראים אדני השדה:
<b>השלמה לך.</b> יהיה לה שלום עמך:

### passuk 24
<b>וידעת כי שלום אהלך.</b> ואז בכל מקום תהיה בטוח, כי שלום אהלך:
<b>ופקדת נוך ולא תחטא.</b> כמו אל השערה ולא יחטיא (שופטים כ) וזו היא השביעית שמנינו למעלה:

### passuk 25

### passuk 26
<b>תבא בכלח אלי קבר.</b> שתנצל מן הדבר, ובכלח אין סמך במקרא להבין מליצתו ולפי ענין המליצה יפתר וילמד מעניינו שהוא ל' גמר בישול התבואה כשבישלה כל צורכה ורז"ל פירשו בכלח בגימטריא ששים שנה:
<b>כעלות גדיש.</b> כאשר נסתלק הגדיש מן הקרקע בעתו:

>Credit : sefaris
>License : CC-BY