
### passuk 1
<b>ברית כרתי לעיני.</b> שלא להסתכל באשת איש:
<b>ומה אתבונן על בתולה.</b> מה לי להתבונן בה כך היתה חסידותי שלא לתת עין אפילו בפנויה שמא לאחר ימים תנשא ונמצאתי כרוך אחריה כך מפורש באבות דרבי נתן:

### passuk 2
<b>ומה חלק וגו'.</b> שגמלני כך:

### passuk 3
<b>הלא איד לעול.</b> לו ראוי ולא לי:
<b>ונכר.</b> דוגמת ואל תרא ביום אחיך ביום נכרו (עובדיה א):

### passuk 4
<b>וכל צעדי יספור.</b> ורואה אם הלכתי עם שוא:

### passuk 5
<b>ותחש.</b> ותמהר כמו אחישנה (ישעיה ס) כי גז חיש (תלים צ):

### passuk 6

### passuk 7
<b>מאום.</b> הוא מום דבר שמץ ואל"ף זו כתובה ולא קריא במסורת הגדולה והוא מגזירת לא תאסיפון אם זו עשיתי הייתי ראוי לבא עלי קלל' זו:

### passuk 8
<b>אזרעה ואחר יאכל וצאצאי ישורשו.</b> יעקרו השרשין:

### passuk 9
<b>ועל פתח רעי ארבתי.</b> לאשתו ישיב לי גמולי:

### passuk 10
<b>תטחן לאחר אשתי.</b> רבותינו פירשוהו לשון תשמיש כמו ויהי טוחן בבית האסורין (שופטים ז):

### passuk 11
<b>כי היא.</b> זימה וירא הייתי אם עשיתי שהוא עון פלילי, עון שמשפט יסורין ראויין לבא על ידו:

### passuk 12
<b>ובכל תבואתי תשרש.</b> האש הזאת לכן נמנעתי מעשות כשהוא מדבר בל' עיקור אומר תשרש ובל' שרש אומר תשרש וכן ישורשו ל' עיקור ישרשו ל' שרש:

### passuk 13

### passuk 14
<b>ומה אעשה וגו'.</b> זאת נתתי אל לבי וכי יפקוד את דרכי מה אשיבנו:

### passuk 15
<b>ויכוננו ברחם.</b> אני בבטן אמי והוא בבטן אמו הכיננו יוצר א':

### passuk 16
<b>אכלה.</b> שלא מלאתי תאותה שהוא כליון עינים המתאוה ואינו מגיע קרוי כליון עינים:

### passuk 17

### passuk 18
<b>כי מנעורי גדלני.</b> הכשרון הזה כאב המגדלני והמלמדני כן למדנו יושר לבי מנעורי:
<b>ומבטן אמי אנחנה.</b> למדה זו:

### passuk 19

### passuk 20

### passuk 21

### passuk 22
<b>משכמה.</b> הוא רחב הכתף:
<b>מקנה.</b> הוא עצם העליון העגול כקנה ועל שהוא עגול כקנה קורא אותו כן:

### passuk 23
<b>כי פחד אלי וגו'.</b> פחד היה בעיני אידו שהוא מביא על הרשעים לכן חדלתי מעשות:
<b>ומשאתו.</b> ומכובדו:

### passuk 24
<b>כסלי.</b> כמו אשר יקוט כסלו (לעיל ח) תקותי ומחשבתי וע"י שכליות על הכסלי' הם והכליות יועצות נקראת המחשבה כסל:
<b>ולכתם.</b> קבוצות זהב ואוצרות:
<b>אמרתי מבטחי.</b> להתחזק בהם על העניים:

### passuk 25
<b>אם אשמח כי רב חילי.</b> לא הייתי נוהג שמחה בפני העניים בעשרי שלא להקניאם בי:

### passuk 26
<b>אם אראה אור כי יהל.</b> חמה בתקופת גבורתה והילה:
<b>וירח יקר הולך.</b> מגיה והולך כמו אור יקרות (זכריה י״ד:ו׳) כיקר כרים (תלים לז):

### passuk 27
<b>ויפת בסתר לבי.</b> לשמש ולירח לאמר אלוהות הם כקצת עובדי כוכבים הנדחים (ועובדים) לכל צבא השמים:

### passuk 28

### passuk 29

### passuk 30
<b>ולא נתתי לחטוא חכי.</b> להקניט שונאי ולתובעו ממון שאין לי עליו כדי להשביעו ולשאול באלה נפשו של שונאי:

### passuk 31
<b>לא נשבע.</b> מתוך שנאה שהיו שונאים אותי על שהייתי מטריחם בהכנסת אורחים:

### passuk 32
<b>לארח.</b> לא היה דלתות ביתי פנימיים ומוקפין בית שער מבחוץ או מוסבין בקרני זוית להשבית את האורחים מלבא אלא פתוחין לאם דרך לבוא כל הבא:

### passuk 33
<b>בחובי.</b> במחבואי:

### passuk 34
<b>כי אערוץ.</b> מתחילה הייתי מכניע המון רבה של רשעים ועתה אף בין כשדיים זה העם לא היה (ישעיהו כ״ג:י״ג):
<b>יחיתני.</b> מיראני:

### passuk 35
<b>הן תוי שדי יענני.</b> ולואי שיעיד עלי המקום בדין כמ"ש עלי כי אין כמוהו בארץ תם וישר וירא אלהים (לעיל א) גם משה שכתב ספרו וספרי יעיד עלי, (ד"א) כן היה איוב אומר תנה לתוות אותי ואת כושרי:
<b>שדי יענני.</b> לבקשה זאת:
<b>וספר כתב איש ריבי.</b> יכתוב גם הוא ספרו להתווכח עמי:

### passuk 36
<b>אשאנו.</b> לכתוב את ספרי:
<b>אענדנו.</b> אקשרנו לספר עטרות לי:

### passuk 37
<b>מספר צעדי אגידנו.</b> לאותו האיש:

### passuk 38
<b>אם עלי אדמתי תזעק.</b> על לקט שכחה ופאה ומעשרות שלא הוצאתי מעשרות כראוי:
<b>ויחד תלמיה יבכיון.</b> שחרשתי בשור ובחמור יחדיו:

### passuk 39
<b>בלי כסף.</b> לשכור שכירים ולעשקם ד"א זה מעשר שני דכתיב וצרת הכסף בידך (דברים י״ד:כ״ה):
<b>ונפש בעליה.</b> אריס העובד בה:

### passuk 40
<b>באשה.</b> (דבר מבאיש) כמו באושים (ישעיה ה) ואם לא עשיתי כן תחת חטה יצא חוח (תנא רבי אושעיא למדתך תורה דרך ארץ שדה שמעלה חוחים יפה לזורעה חטים, שמעלה באושים יפה לזורעה שעורים כ"ה בילקוט) ומה טעם תחת חטה יצא חוח:
<b>תמו וגו'.</b> עד כאן הוא חוזר ומתנבא כמה נבואות ואת אומר תמו דברי איוב אלא כך אומר איוב אם לא עשיתי כן יתמו דברי איוב ואל יהי פתחון פה לומר לפניך בערתי הקדש (דברים כ) כך ראיתי בפסיקת' בפרשת עשר תעשר (שם יד) מפורש כן מן הפסוקים האלו:

>Credit : sefaris
>License : CC-BY