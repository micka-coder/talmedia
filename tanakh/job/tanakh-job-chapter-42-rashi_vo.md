
### passuk 1

### passuk 2
<b>(מענה איוב):</b><br><b>ידעתי כי כל תוכל.</b> כי הכל תוכל לעשות כאשר ישר בעיניך:
<b>ולא יבצר ממך מזמה.</b> כופל מלתו שאין מזמה ומחשבה נבצרת ונסתרת ממך אשר כל מחשבותיך תוכל לגמור ולמלאות כי בידך כח וגבורה ובידך לעשות כל הטוב בעיניך ומקרא זה דוגמת ועתה לא יבצר מהם כל אשר יזמו לעשות (בראשית י״א:ו׳):

### passuk 3
<b>מי זה מעלים.</b> אשר העלים וכסה עצתו ונפלאותיו של הקב"ה בבלי דעת, ידעתי כי הכל בידך לעשות וע"כ הגדתי קצת מגבורותיו כאשר היו עם לבבי כאש' ידעתי:
<b>ולא אבין.</b> אבל לא הבנתי כ"כ כאשר הודעתני כי כמה נפלאות נסתרות ונעלמות ממני אשר אינני יודע:

### passuk 4

### passuk 5
<b>לשמע אוזן שמעתיך.</b> כמה וכמה פעמים שמעתי שמעך <b>ועתה עיני</b> ראתה את שכינתך:

### passuk 6
<b>על כן.</b> אשר זכיתי לחזות שכינתך מואס אני בחיי ואהיה מתנחם אילו הייתי שוכן בקבר לשוב לעפר ואפר אשר לוקחתי משם:

### passuk 7
<b>ובשני רעיך.</b> בלדד השוחי וצופר הנעמתי:
<b>כי לא דברתם.</b> שהרי לא דברתם אלי טענה נכונה כעבדי איוב שהרי הוא לא פשע בי כי אם על אשר אמר (לעיל ט) תם ורשע הוא מכלה וע"י השטן המקטרג את העולם שנאמר (שם) אם שוט ימית פתאום וגו' ואם הוסיף לדבר מפני קושי יסורין אשר כבדו וחזקו עליו דבר אבל אתם פשעתם על אשר הרשעתם אותו לאמר (לעיל ד) הלא יראתך כסלתך והתחזקתם אותו בחזקת רשע ולבסוף הייתם משותקים ומנוצחים לפניו והיה לכם לנחמו כאשר עשה אליהוא ולא די לאיוב בצרתו ויסוריו כי גם הוספתם על חטאתיכם פשע להקניטו:

### passuk 8
<b>והעליתם עולה בעדכם.</b> למען שתתרצו ותתפייסו לפני ובלבד אשר עבדי איוב יתפלל עליכם אשר אסלח לחטאתיכם ולפשעיכם לא אזכר עוד:
<b>כי אם פניו אשא.</b> שהרי פניו אשא לקבל תפלתו הרי אם כמו אשר וכן עד אם כלו לשתות (בראשית כ״ד:י״ט) אם כופר יושת עליו (שמות כ״א:ל׳) וכן הרבה:
<b>כי לא.</b> שהרי לא:

### passuk 9
<b>וישא ה' את פני איוב.</b> וישא כמו נשאתי פניך גם לדבר הזה (ראשית יט) שקבל תפלתו והסביר לו פנים:

### passuk 10
<b>שב את שבות.</b> איוב בהתפללו שב נופל לומר בענין זה והרי הוא כאילו כתיב והשיב את שבות איוב:
<b>בהתפללו בעד רעהו.</b> בזכות שהתפלל על כל ריע וריע שלו:
<b>למשנה.</b> על אחד שנים (נראה דקאי גם על מ"ש למעלה שהיה לו לומר להשיב מהר"ז) ולא דקדק המקרא במלתו:

### passuk 11
<b>לפנים.</b> כל אשר היו אוהביו ומכיריו בטרם הגיעו אליו היסורים:
<b>וינודו לו.</b> לשון קונפליינט"א בלע"ז:
<b>קשיטה.</b> מעה:
<b>ואיש.</b> וכל אחד ואחד (ר"ל שלא תאמר שהכונה שיש שנתנו לו קשיטה ויש שנתן לו נזם לכך כתב רש"י ואיש פירושו כל אחד ואחד מהר"ז):

### passuk 12
<b>מראשיתו.</b> יותר מראשית עושרו:

### passuk 13
<b>שבענה.</b> הם פעמים שבע שתי שביעיות כמו (ויקרא יב) שבועים שהם שתי שבועות:

### passuk 14
<b>ויקרא שם האחת ימימה.</b> ע"ש יופיתן נקראו שמותיהן:
<b>ימימה.</b> צחה ומלובנה כיום:
<b>קציעה.</b> ריחה נודף ערב ומבושם כקציעה של בשם:
<b>קרן הפוך.</b> על שם הקרן שנותנין בו כחול ובורית שנאמר ותקרעי בפוך עיניך (ירמיהו ד׳:ל׳):

### passuk 15
<b>ולא נמצא נשים יפות כבנות איוב וגו'.</b> ולא נמצא מעשה של נשים יפות כמעשה יופי של בנות איוב ומקרא זה דוגמת ויהי אנשים אשר היו טמאים (במדבר כ) וכן הרבה:
<b>ויתן להם אביהם נחלה בתוך אחיהם.</b> מתוך חשיבותן ויפיין נתן להם נחלה עם האחים:

### passuk 16

### passuk 17
<b>ושבע ימים.</b> מן שבע יאמר שבע בדבקות:

>Credit : sefaris
>License : CC-BY