
### passuk 1
<b>ויוסף.</b> עמדו ריעיו מענות כאשר הוכיחם אליהוא כי עמדו ולא ענו עוד (לקמן לב):

### passuk 2
<b>חי אל.</b> שבועה היא כי באמת הסיר את משפטי ומכאן דרש ר' יהושע שמאהבה עבד איוב את המקום אין אדם נודר בחיי המלך אלא א"כ אוהב את המלך:

### passuk 3

### passuk 4

### passuk 5
<b>אם אצדיק אתכם.</b> אם אומר הדין עמכם לחייבני:
<b>לא אסיר תומתי.</b> לא אודה לדבריכם לומר שאיני תם:

### passuk 6
<b>בצדקתי החזקתי.</b> לומר שאני צדיק:
<b>לא יחרף לבבי.</b> אותי מימי מכל דרך ומדה שנהגתי בימי ועל כרחו יהי כרשע אויבי:

### passuk 7

### passuk 8
<b>כי מה תקות חנף.</b> כי למה אהיה רשע וגזלן מה סופו של רשע הגוזל ממון:
<b>כי ישל.</b> כי ישליך המקום את נפשו מעליו לשון של נעלך (שמות ג) ונשל הברזל (דברים יט):

### passuk 9

### passuk 10
<b>אם על שדי יתענג.</b> כפל התמיהה היא ככל התמיהות הכפולות שכן דרך הראשונה בה"א והשנייה באם כמו הירוצון בסלע סוסים אם יחרוש בבקרים (עמוס ו׳:י״ב), היש בלשוני עולה ואם חכי לא יבין הוות (לעיל ו) אף כאן הצעקתו ישמע אל אם על שדי יתענג, שמא או מי שהוא רשע חנף יכול הוא להתענג ולסמוך על ישועת הקב"ה ולקרא אליו בעת צרתו בתמיה:

### passuk 11
<b>אורה אתכם.</b> מה המדה שביד אל ודרך <b>אשר עם שדי לא אכחד</b>, כמו כי ידע דרך עמדי (לעיל כג):

### passuk 12
<b>כולכם חזיתם.</b> שזה חלק אדם רשע:
<b>ולמה זה הבל תהבלו.</b> להיות רשעים וחניפים:

### passuk 13

### passuk 14
<b>אם ירבו בניו למו חרב.</b> ירבו וימותו ביסורים ותחלואים עד כי ישמחו אלמנותיו במיתתן ולא תבכינה:

### passuk 15

### passuk 16

### passuk 17
<b>(וכסף נקי.</b> כספו של רשע לנקי יחלקנו הקב"ה):

### passuk 18
<b>בנה כעש.</b> כתולע הבונה חור שאינו מתקיים וכסוכה שעשה נוצר התאנה והכרם שאינה של קיימא (ע"א נוצר הכרם שאינו שומרה בכל עת זה שמעתי סא"א):

### passuk 19
<b>עשיר ישכב.</b> ימות בעשרו ופעמים שלא יאסף לקבורה:

### passuk 20
<b>בלהות.</b> שדים:
<b>גנבתו סופה.</b> ותשליכהו לדראונים:

### passuk 21

### passuk 22
<b>וישלך עליו.</b> המשליך עליו רעה ולא יחמול:
<b>מידו.</b> של רשע ומכחו וממקומו:
<b>ברוח יברח.</b> בן עצתו שהיה מסייעו בתחלה יברח מעזור ידו בשעת כשלונו כמו שעשה חרבונה להמן (מגילה ז):

### passuk 23
<b>ישפוק עלימו כפימו.</b> היודעים (אותו) לפנים ועתה רואים בשברו:

>Credit : sefaris
>License : CC-BY