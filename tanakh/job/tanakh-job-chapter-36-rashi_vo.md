
### passuk 1
<b>ויוסף אליהוא.</b> ראיתי בטעמי רבי משה הדרשן שלפיכך אמר ג' מענות כנגד ג' ריעי איוב וזה רביעי לפיכך נקרא תוספת:

### passuk 2
<b>כתר לי זעיר ואחוך.</b> כולו ל' ארמי הוא הוחל לי מעט ואגידך, כתר ל' הוחל כאשר תירגם יונתן ולתורתו איים ייחלו (ישעיהו מ״ב:ד׳) יכתרון:
<b>לאלוה.</b> לבאים במקומו:

### passuk 3

### passuk 4
<b>תמים דעות עמך.</b> הנה אתחיל עתה לדבר עמך שאתה סבור שדעתך שלימה:

### passuk 5
<b>הן אל כביר.</b> בחכמה וברחמים:
<b>ולא ימאס.</b> עני:
<b>כביר כח לב.</b> הוא להתנקם לפיכך לא יחיה רשע:

### passuk 6

### passuk 7
<b>לא יגרע מצדיק עיניו.</b> עד אשר עם מלכים יושיבם:

### passuk 8
<b>ואם אסורים.</b> ואם תראה צדיקים שיהו אסורים בזיקים של ייסורין וחליים, או ילכדו בחבלי אוני, בל' גורל ומיתרים נקרא חבלי ובל' דאגה נקרא חבלי יולדה. <b>בחבלי עוני.</b> קודר"ש בלע"ז אינו אלא שחטאו לפניו ובא ליפרע מהם לטובתם לנקותם ולהזהירם לשוב אליו:

### passuk 9
<b>ויגד להם פעלם.</b> בייסורין הללו מודיעם שחטאו לפניו וכל דברי אליהוא תנחומין שלימים היו ולא קינתורין כלומר אל תדאג על יסורין אם צדקת כי לטובה הן לך:

### passuk 10
<b>ויאמר.</b> כי בייסורין ישובון מאון:

### passuk 11
<b>אם ישמעו.</b> ויעבדוהו:

### passuk 12

### passuk 13
<b>וחנפי לב.</b> שהם רשעים הם ישימו אף. בבא ייסורין עליהם מחרפים ומגדפים:
<b>ולא ישועו.</b> לפניו בתחינה:
<b>כי אסרם.</b> כשהוא אוסרן בייסורין לפיכך לא ירפאם:

### passuk 14
<b>תמות בנוער.</b> ובשינוק שעליהם נפשם:

### passuk 15
<b>יחלץ עני.</b> את העני השם עצמו רש בדבר תחנונים <b>יחלץ</b> מגיהנם בשביל עניו שהביא עליו:
<b>ויגל בלחץ אזנם.</b> בלחץ שהביא עליו מגלה את אזנו לאמר שוב אלי:

### passuk 16
<b>ואף.</b> זאת עוד גדולה עשה לך ביסורין הללו הסיתך והדיחך מגיהנם שפיה צר ותחתיה רחב:
<b>לא מוצק.</b> כדי שיהא עשנה צבור לתוכה ולא עוד אלא שתזכה לעולם הבא ונחת שלחנך מלא דשן:

### passuk 17
<b>ודין רשע מלאת.</b> ואם נתמלאת ביסורי הרשעים הדין והמשפט הם הייסורין הם יתמכו לך לעתיד מגיהנם ויש לך לקבלם באהבה:

### passuk 18
<b>כי חמה.</b> גדולה תהיה:
<b>פן יסיתך.</b> יצרך לדבר דברים:
<b>בשפק.</b> בשפק זה אשר תשפק ותרב אמריך לאל ומאחר שתעלה החמה רב ממון אל יטך ממנה:

### passuk 19
<b>היערוך שועך לא בצר.</b> וכי באתה לערוך צעקה שלא תבואך שום צרה ושום מאמצי כח לאונסך אם כן במה יגבה את חובו:

### passuk 20
<b>אל תשאף הלילה.</b> כלומר ואין לך לבחור בייסורים אחרים אל תשאף ותתאוה הלילה שבא לאמרפל למצרים ולסנחריב לסלק עמים מן העולם כשהם תחתם במקומם בשלוה כי הם אבדו בעולם הזה ובעולם הבא:
<b>לעלות.</b> כמו אל תעלני בחצי ימי (תהילים ק״ב:כ״ה) כעלות גדיש בעתו:

### passuk 21
<b>השמר אל תפן אל און.</b> לדון ולומר היה לו לשפטני ביסורי עניות:
<b>כי על זה בחרת מעני</b> כי על הייסורין הללו יש לבחור יותר מעניות אדם שנהגו בו כבוד ולמוד בעושר כל ימיו ויעמוד על המקח ואין לו דמים ובוש ושב לביתו בפחי נפש וא"ת איוב עני היה עם הייסורין לא מצינו שאיבד אלא בהמותיו אבל לא כסף וזהב ואפילו איבד בהמותיו עם כסף וזהב טוב לו להיות עני וחולה מהיות תמים והולך בשווקים ואין בידו כלום וכן מפורש במדרש רבי תנחומא מן המקרא הזה כי נוחין היו יסורי איוב מיסורי עניות וכן באגדות הגמרא:

### passuk 22
<b>הן אל ישגיב בכחו.</b> מתוך שכחו גדול ואין להנצל מפניו לפיכך אין כמוהו מורה. כשמורה לחוטא לשוב אליו מתרה קודם מכה לפי שהוא יודע שאין יכול להשמר ממכתו כמו שהיה מתרה בפרעה על כל מכה ומכה הנני ממטיר כעת מחר ברד (שמות ט׳:י״ח) והנני מביא מחר ארבה וכן כולם ובשר ודם כשרוצה להנקם מאויביו בא עליו פתאום שאם יתרה בו יחזור וינצל ממנו:

### passuk 23
<b>מי פקד עליו דרכו.</b> יצוה עליו מעולם את הדרך הזה תלך:

### passuk 24
<b>זכור.</b> דרכיו ובהזכירך תשגיא מאליך שבח פועל מדותיו:
<b>אשר שררו אנשים.</b> אשר ראו אנשים כמו (במדבר כ״ד:י״ז) אשורנו ולא קרוב:

### passuk 25
<b>חזו בו.</b> בפעלו:
<b>מרחוק.</b> מיצירת עולם עד עכשיו:

### passuk 26
<b>מספר שניו ולא חקר.</b> לפיכך צריך לאנוש להביט מרחוק לשאול מה שאירע בראשונים וילמד מהם:

### passuk 27
<b>כי יגרע.</b> כי ירבה כמו ותגרע שיחה (לעיל טו) ויש פותרים יגרעם מן השמים להורידם ארץ:
<b>ויזקו.</b> הרקיעים את המטר:
<b>לאידו.</b> לעננו:

### passuk 28

### passuk 29
<b>אף אם יבין.</b> או אם יבין אדם מה יש במפרשי עב, בתמיה:
<b>תשואות.</b> לשון ערפל סוכתו:

### passuk 30
<b>הן פרש.</b> (על העב את אורו) ושרשי הים כסה בו:

### passuk 31
<b>כי בם.</b> בעבים ידין עמים ייסרם בעצירת גשמי' ברעב וכל מכה, חטאו דור המבול וארובות השמים נפתחו (בראשית ז׳:י״א) אנשי סדום גפרית ומלח שריפה כל ארצה (דברים כ״ט:כ״ב) סיסרא מן השמים נלחמו עם סיסרא (שופטים ה׳:כ׳):
<b>יתן אוכל למכביר.</b> משם באים מזונות הנני ממטיר לכם לחם מן השמים (שמות טו) משל לנחתום העומד לפני הכבשן נכנס שונאו חות' גחלים וזורק בו נכנ' אוהבו מוציא פת חמה ונותן לו.
<b>למכביר</b> למי שטפליו מרובים וכבירים וצריך למזונות:

### passuk 32
<b>על כפים.</b> על העננים וכן נשא לבבינו אל כפים (איכה ג׳:מ״א) על שם עב קטנה ככף איש (מלכים א י״ח:מ״ד) ורבותינו אמרו על (חמס) ועון כפי' <b>כסה אור</b>, המטר נעצר:
<b>ויצו עליה.</b> לבא ע"י מפגיע בתפלה אוהבו של דור וגדול וחכם שבו יגיד עליו לפני הקב"ה צרת הדור וצרכיו:

### passuk 33
<b>יגיד עליו רעו.</b> ידרוש להם לבדוק להם במעשיה' ולשוב אליו:
<b>מקנה.</b> וזהו קנין שנקנין בו הגשמים:
<b>אף על עולה.</b> גם למעלה למעלה (עולה כך) כמו ישובו אל על (הושע ז) או הקם אל (שמואל ב כג) ורבותינו פירשוהו קניין אף וחמה על המגיס דעתו אבל הניקוד שנקד מקנה פתח מוכיח שהוא אינו דבוק לאף שאילו הי' דבוק הי' נקוד קמץ ולא הי' בו פיסוק הטעם שהוא נטעם ברביעי:

>Credit : sefaris
>License : CC-BY