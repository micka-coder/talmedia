
### passuk 1
<b>נזעכו.</b> נקפצו כמו נדעכו (לעיל י):
<b>קברים לי.</b> מוכן אני לקבר:

### passuk 2
<b>אם לא.</b> אם לא זאת באתני שבני אדם התולים נועדו עמי בתנחומי להתל בי:
<b>ובהמרותם.</b> כמו וימרו בי (יחזקאל כ׳:ח׳) ממרים הייתם (דברים ט׳:ז׳) ל' בהקנטתכם:
<b>תלן עיני.</b> עיני ולבי ומחשבתי לנוח בהן:

### passuk 3
<b>שימה נא.</b> הבורא:
<b>ערבני.</b> בתקע כף להתווכח יחד כמו מי הוא מאלה לידי יתקע וייטיב לו:

### passuk 4
<b>כי לבם צפנת משכל.</b> ועל כן לא תרומם תפארתך על ידיהם:

### passuk 5
<b>לחלק יגיד.</b> לחלקלקות <b>יגיד</b> כל אחד מהם את רעו וזאת תבא להם עיני בניו תכלינה:

### passuk 6
<b>ותופת.</b> כמו תוף:
<b>לפנים.</b> של בריות אני:

### passuk 7
<b>ויצורי.</b> איברים שאני נוצר בהם:

### passuk 8
<b>ישומו.</b> יתמהו:
<b>ונקי.</b> אם יש צדיק שומע בהתולות החניפים האלה:
<b>יתעורר.</b> לריב בכם:

### passuk 9
<b>ויאחז.</b> כל צדיק דרכו לעמוד כנגד כת חניפים:

### passuk 10
<b>ואולם כולם.</b> אני אומר לכם תשובו נא ובאו נא:
<b>ולא אמצא בכם חכם.</b> במה שאתם מלעיגי' על קבלתי:

### passuk 11
<b>ימי וגו'.</b> הנה ימי טובתי שהורגלתי בהם עברו:
<b>זמותי.</b> שזמותי להאריך בטובה:
<b>נתקו מורשי לבבי.</b> מחשבות שלבי מורשני שהיה לבי אומר לי לירש טובה לפי דרכי:

### passuk 12
<b>לילה ליום ישימו.</b> התולים אלה הופכי' לי לילה ליום כי מצרת התולים לא אישן בלילה:
<b>אור קרוב.</b> וקצר לי מפני צרות חשך לילה, אור קרוב כאשר יבא השמש נראה לי שעתה מקרוב האיר היום ונקצר וחלף לו כמו (בראשית י״ט:כ׳) העיר הזאת קרובה נתיישב' מקרוב מחדש, וכמו כי רננת רשעים מקרוב (לקמן כ) וכמו חדשים מקרוב באו (דברים ל״ב:י״ז):

### passuk 13
<b>אם אקוה שאול.</b> כמו אם חרוצים ימיו (לעיל יד) כלומר מאחר שאני מקוה שאול ביתי:
<b>ובחשך רפדתי.</b> שיטחתי יצועי בקבר:

### passuk 14
<b>לשחת קראתי אבי אתה.</b> להתלונן בו ימים רבים כאילו הוא אבי מאחר שתקותי זאת היא:

### passuk 15
<b>ואיה אפו תקותי.</b> ואת למה נמשכת ומי ישורנה להריצה עדי:

### passuk 16
<b>בדי שאול תרדנה.</b> אותם אברים שסופן לירד שאול שתהא יחד על עפר נחת:
<b>נחת.</b> מלונן ל' ותנח עליהם הרוח (במדבר י״א:כ״ו):

>Credit : sefaris
>License : CC-BY