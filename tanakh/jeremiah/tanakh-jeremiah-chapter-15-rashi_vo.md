
### passuk 1
<b>משה ושמואל.</b> שניהם נזקקו לבקש רחמים על ישראל ומתחלה החזירום למוטב ואח"כ התפללו עליהם ולא עלה בלבם להשיב אפי עד שהחזירום למוטב, משה שימו איש חרבו וגו' (שמות ל״ב:ל׳) ויזר על פני המים וגו' (שם) ואח"כ אעלה אל ה' אולי אכפרה, שמואל במצפה ויסירו בני ישראל את הבעלים (שמואל א ז׳:ה׳) ואח"כ קבצו את כל ישראל המצפתה ואתפלל עליכם (שם) אתה אינך יכול להשיבם אלי לכך אל תתפלל עליהם: 
<b>נפשי.</b> רצוני:

### passuk 2
<b>אשר למות וגו'.</b> כל המאוחר בפ' קשה מחבירו חרב קשה ממות מיתת חרב מנוולת ומיתה על מטתו אינה מנוולת וכן הוא אומר (תהילים קט״ז:ט״ו) יקר בעיני ה' המותה לחסידיו רעב קשה מחרב שזה מצטער וזה אינו מצטער וכן הוא אומר טובים היו חללי חרב מחללי רעב שבי כולהו איתנהו בגוה:

### passuk 3
<b>ופקדתי.</b> לשון מינוי ופקידות:
<b>לסחוב.</b> לגרר וכן אם לא יסחבום (לקמן מט):

### passuk 4
<b>לזעוה.</b> מגזרת לא קם ולא זע (אסתר ה׳:ט׳) וכמוהו גאוה מגזרת גא מאד (ישעיה טו):
<b>לכל ממלכות הארץ.</b> כל השומע רעה שבאה עליהם יזוע:

### passuk 5
<b>ינוד.</b> יקונן:
<b>ומי יסור.</b> אליך לנטות מדרכו אליך לשאול לך לשלום:

### passuk 6
<b>נלאתי הנחם.</b> כמה פעמים חשבתי להשחית ונחמתי על הרעה עתה נלאיתי הנחם, הנחם דפורפנשי"ר בלעז:

### passuk 7
<b>במזרה.</b> נפה שקורין וו"ן בלעז כזה שהוא זורה שעורין שלא יהו כולן גולין למקום אחד:

### passuk 8
<b>עצמו לי.</b> רבו לפני אלמנותיו:
<b>על אם.</b> על ירושלים שהיתה עיר ואם בישראל:
<b>ובצהרים.</b> הכל יהא גלוי לפניו כל גנזי מטמונם:
<b>הפלתי עליה פתאום עיר.</b> השכנתי עליהם פתאום גייסות של עיר ובהלות רבות, ויש פותרים עיר ל' שונא כמו ויהי עריך (שמואל א כ״ח:ט״ז) ופשרי' לערך (דניאל ג):

### passuk 9
<b>אמללה יולדת השבעה.</b> שומרון וכנסייה של עשרת שבטים שעמדו מהם ז' משפחות כבר אומללה וגלתה:
<b>ושאריתם.</b> אלו יהודה וקצת בנימן שנשתיירו בישראל לחרב אתן אלו הן שבע משפחות ירבעם בן נבט וביתו בעשא וביתו עמרי וביתו יהוא וביתו מנחם וביתו פקח וביתו הושע וביתו:
<b>נפחה נפשה.</b> ל' דאבה נפשה מתרגמינן ודאבון נפש (דברים כ״ח:ס״ה) ומפחן נפש:
<b>בעוד יומם.</b> בלא זמנם מהרו ליפול כך נדרש במס' גיטין, ובמדרש רבי תנחומא דרשו כלפי ירושלים ומונה שבעה רשעים יהורם יהואש אחז מנשה אמון יהויקים צדקיהו אך יש למנות עוד רחבעם אביה אמציה אחזיה: 
<b>וחפרה.</b> ל' בושת:

### passuk 10
<b>אוי לי אמי.</b> ירמיה היה מתאונן על עצמו שהיו שונאין אותו בני עירו על דברי תוכחותיו:
<b>ואיש מדון.</b> איש מריבה כמו לא ידון רוחי (בראשית ו׳:ג׳):
<b>לא נשיתי.</b> כמו לא תהיה לו כנושה (שמות כ״ב:כ״ד):
<b>כלה מקללוני.</b> איני רב עמהם על עסקי ממון שיש לי עליהם ולא להם עלי והרי כל העם מקללני:

### passuk 11
<b>שריתיך.</b> השארתיך ל' שארית וכן פתרו מנחם אבל דונש פתר אותו ל' התרה ושריתיך כמו (דניאל ה׳:י״ב) משרי קטרין ופתרון שריתיך כן הוא שנאמר הנה פתחתיך היום מן האזיקים (לקמן מ) כלומר ביום אשר הקים ה' את דברו נאמר לו ועתה הנה פתחתיך היום מן האזיקים אשר על ידיך אם טוב בעיניך לבוא אתי בבלה, וגם ישראל בקשו ממנו שיתפלל בשבילם כאשר נאמר לו התפלל בעדינו אל ה' אלהינו כי נשארנו מעט מהרבה (לקמן מב): 
<b>אם לא.</b> ל' שבוע':
<b>הפגעתי בך בעת רעה.</b> את האויב כשתבא עליהם הרעה יפגעו בך שתבקש רחמים עליהם כגון צדקיה אמר לו דרש נא בעדנו את ה' וגו' ד"א נבוזראדן יבקש מאתך אם טוב בעיניך לבא אתי בבלה (לקמן מ):

### passuk 12
<b>הירוע ברזל ברזל מצפון.</b> אומר אני ברזל הבא מצפון קשה משאר ברזל וכן פתרונו הם נמשלו לברזל הולכי רכיל נחשת וברזל (לעיל ו) ובירמיה נאמר נתתיך לעמוד ברזל ולחומת נחשת (לעיל א) ושלו חזק משלהם כי נבוכדנצר מצפון יבא כדבריו עליהם:
<b>הירוע.</b> הירוצץ ברזל שלהם את שלך, ד"א הירוצץ פרעה הבא בעזרתכם שהוא קשה כברזל את נבוכדנצר שהוא ברזל הבא מצפון ונחשת ותרגום יונתן נוטה לצד זה:

### passuk 13
<b>חילך.</b> ל' ממון:
<b>ואוצרותיך</b> לישראל הוא אומר:
<b>ובכל חטאתיך.</b> ולמען כל חטאתיך תהי זאת לך:
<b>ובכל גבוליך.</b> אשר העמדת אלילים בכולן:

### passuk 14

### passuk 15
<b>אל לארך אפך תקחני.</b> תרגום יונתן לא תתן ארכא לעולבני אל תקח את ריבי להניחו לארך אפך אלא מהר והנקם לי:
<b>שאתי.</b> כמו סבלתי:
<b>עליך.</b> בשבילך:

### passuk 16
<b>נמצאו דבריך ואוכלם.</b> לתאוה מתחלה והיו לששון כי דמיתי שישמעו אלי עתה:

### passuk 17
<b>מפני ידך.</b> מפני נבואה הבאה לי מאתך:
<b>ישבתי.</b> יחידי ומשתומם באבילות כי נבואת זעם מלאתני בחורבן ביתך:

### passuk 18
<b>אנושה.</b> חולה כמו ויאנש ויחלה בבנה של בת שבע:
<b>היו תהיה לי.</b> אתה הווה לי <b>כמו אכזב.</b> כאדם שמבטחו נפסק ממנו שאתה מניחני להצטער בידם, <b>אכזב</b> מקור פוסק פייליינ"ץ בלעז: 
<b>מים לא נאמנו.</b> לסמוך עליהם:

### passuk 19
<b>לכן.</b> בעבור שאני סובל הצרות האלה:
<b>כה אמר ה'.</b> לי:
<b>אם תשוב.</b> אתה ישראל ע"י ואשיבך אני אליו אמר לי לפני תעמוד: 
<b>ואם תוציא יקר מזולל.</b> אם תוציא אדם הגון מאדם רשע שתחזירנו למוטב:
<b>כפי תהיה.</b> שאני גוזר גזירה ואתה מבטלה:
<b>ישובו המה אליך ואתה לא תשוב אליהם.</b> יתובון אינון לפתגמך ואת לא תתוב למטעי בתריהון:

>Credit : sefaris
>License : CC-BY