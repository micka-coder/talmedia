
### passuk 1
<b>הבנים אין לישראל.</b> בי"ת רפה וה"א חטף פתח שהוא ל' תמיהה: 
<b>מלכם.</b> עבודת כוכבים של בני עמון מלכם שמה שנאמר (מלכים ב כ"ג) ולמלכם תועבת בני עמון:

### passuk 2

### passuk 3
<b>כי שודדה עי.</b> הסמוכה לה ומארץ עמון היא:
<b>בנות רבה.</b> רבת בני עמון:
<b>והתשוטטנה בגדרות.</b> תירגמו יונתן ואתהממון בסיען התגודדו בחיילות פתר והתשוטטנה לשון חיילות משוטטים וגדרות לשון גדרות צאן המלאים עדרים ויש לפתור והתשוטטנה והתעוללנה בזבל גדרות צאן ל' בזיון ויבז עשו (בראשית כה) ושט עשו:

### passuk 4
<b>תתהללי.</b> תתפארי וונטי"ר בלע"ז: 
<b>בעמקים.</b> שארצך ארץ עמקים ואין עצירת גשמים קשה לה שאין חמה שולטת בה:
<b>זב עמקך.</b> מכת רוב גשמים באה עד שזבו המים בעמק ושטפו שרשי התבואה כך פי' מנחם:

### passuk 5
<b>איש לפניו.</b> כל אשר יוכל למהר ולנוס:
<b>לנודד.</b> ל' נע ונד (שם ד):

### passuk 6

### passuk 7
<b>בתימן.</b> אדום בדרומה של ארץ ישראל היא כמה שנאמר והיה לכם פאת נגב ממדבר צין ע"י אדום (במדבר ל״ד:ג׳): 
<b>מבנים.</b> מדור זה:
<b>נסרחה.</b> אתקלקלת:

### passuk 8
<b>הפנו.</b> התבערו מן המקום הזה לשון ופנו את הבית (ויקרא יד):
<b>העמיקו לשבת.</b> להחבא בעמקי מסתרים נוסו הפנו העמיקו. כולם לשון צווי הם:

### passuk 9
<b>אם בוצרים באו לך.</b> חשפתי את וגו' שמועה שמעתי וגו' כל כעין דוגמא זו נבא עובדיה על אדום ולפי שסיגנון אחד עולה לכמה נביאים ואין שני נביאים מתנבאים בסיגנון אחד במקצת הדברים משתנין:
<b>לא ישאירו עוללות.</b> בתמיה והשודדים שבאו עליך לא השאירו לך כלום:

### passuk 10
<b>חשפתי.</b> גליתי כמו מחשוף הלבן (בראשית ל׳:ל״ז) ואתה הסגרת שרידי למען לא ישאר מהם איש כמה שנאמר אל תסגר שרידיו (עובדיה א׳:י״ד):
<b>ונחבה לא יוכל.</b> ויבקש להחבא ולא יוכל:

### passuk 11
<b>עזבה יתומיך.</b> שיתמת בישראל:

### passuk 12
<b>אשר אין משפטם לשתות.</b> שלא היו אחים להם ואם הרעו להם אין להם משפט מות כמותך:

### passuk 13
<b>לחרפה.</b> ולקללה תהיה בצרה בצרה מערי מואב אלא מפני הענין שנאמר יובב בן זרת מבצרה (בראשית לז) היא לוקה עמו:

### passuk 14

### passuk 15
<b>קטן נתתיך.</b> שאין בהם מלך בן מלך; לא היה דרכם ברומי להעמיד מלך בן מלך:

### passuk 16
<b>תפלצתך.</b> ל' בהלה שהיית ממהר ונבהל לעורר שטימתך לאחיך ויש לועזין לשון פלצות ויש לועזין לשון מפלצת:
<b>השיא אותך.</b> להרע להם:
<b>שוכני.</b> שוכן:
<b>תופשי.</b> כמו תופש והיו"ד יתירה בו:

### passuk 17

### passuk 18

### passuk 19
<b>כאריה יעלה מגאון הירדן.</b> שהוא מקום אריות כתרגומו של יונתן כן יעלה האויב אל נוה איתן:
<b>ארגיעה.</b> אקריב את הרגע:
<b>אריצנו מעליה.</b> פתאום ובהצלחה יחריבנה וישוב לו ברגע קטן אל מקומו ואני אומר אריצנו מעלי' ממעל לה שיהא מתגבר עליה ועליון לה וכן ממעל לרקיע וכן ממעל לו (ישעיה ו) מעל למדיו (שמואל א יב):
<b>ומי בחור.</b> אותו שבחרתי לנקום נקמתי עליה אפקד:
<b>ומי יועידני.</b> למלחמה להלחם אתי:
<b>רועה.</b> מלך:

### passuk 20
<b>אם לא.</b> לשון באמת:
<b>יסחבום.</b> יגררום:
<b>צעירי הצאן.</b> בזויי האומות ורבותינו דרשו פרס שהוא הצעיר בבני יפת:
<b>ישים.</b> לשון שממה:

### passuk 21

### passuk 22

### passuk 23
<b>בושה חמת וארפד.</b> ערי ארם כי שמעו שמועה רעה על דמשק שהיא ראש ארם כמה שנאמר כי ראש ארם דמשק (ישעיהו ז׳:ח׳) לכך נמוגו:
<b>בים דאגה.</b> דאגתה דומה לדאגת הים השקט לא יוכל. כל דאגה לשון יראה הוא:

### passuk 24
<b>רפתה דמשק.</b> רפו ידיה מהלחם:
<b>ורטט.</b> זיע:

### passuk 25
<b>איך לא עזבה.</b> לא נתמלאת עפר סביב חומתה לחזק החומה כמו ויעזבו את ירושלים עד החומה (נחמיה ג׳:ח׳) ויש עוד לפתור למה לא נעזבת מן הרעה הזאת שלא תבא הרעה עליה:
<b>קרית משושי.</b> כך יתאבל מלכה עליה:

### passuk 26
<b>לכן.</b> לשון שבועה:
<b>ידמו.</b> יחריבו ואינו זז מלשון דממה שכל עיר חריבה אין קול נשמע בה:

### passuk 27

### passuk 28
<b>קדר.</b> שוכני מדברות באהלי' הם אין חומה ואין עיר:

### passuk 29
<b>מגור.</b> אמאשמנ"ט בלעז ל"א לשון יראה:

### passuk 30
<b>כי יעץ עליכם וגו'.</b> ומה היא העצה קומו עלו אל גוי שליו:

### passuk 31
<b>בדד ישכונו.</b> בטח ביחידות אין צריכין להתאסף ולישב ברוב אדם שאין יראים שיבא אויב עליהם:

### passuk 32
<b>קצוצי פאה.</b> מוקצים מקצה אל קצה הרוחות:

### passuk 33

### passuk 34

### passuk 35
<b>את קשת עילם.</b> את תקות עילם (ס"א חזקת עילם): 
<b>ראשית גבורתם.</b> מיטב גבורת':

### passuk 36

### passuk 37

### passuk 38
<b>ושמתי כסאי.</b> מצור שלי:

>Credit : sefaris
>License : CC-BY