
### passuk 1

### passuk 2

### passuk 3

### passuk 4

### passuk 5
<b>בית מרזח.</b> משתה בספרי בפרשת בית פעור ראיתי חזרו לעשות להם מרזיחין אבל רבותינו פירשו מרזח אבל:
<b>תנוד.</b> תקונן:
<b>כי אספתי את שלומי וגו'.</b> כשהיה אברהם אביהם עושה צדקה ומשפט נתתי לזרעו חסד ורחמים ושמר ה' אלהיך לך וגו' (דברים ז׳:י״ב) ונתן לך רחמים (שם יג) הם הפכו ללענה משפט וצדקה לארץ הניחו (עמוס ה׳:ז׳) אף אני חזרתי ואספתי אלי את חסדי ואת רחמי:
<b>אספתי.</b> אטואי"ש בלעז כמו אסף אלהים את חרפתי (בראשית ל׳:כ״ג):

### passuk 6
<b>ומתו גדולים וקטנים.</b> ואחר שהכל מתים מה לך לספוד:
<b>ולא יתגודד ולא יקרח להם.</b> דרך האבלים להתגודד ולשרוט בשרם ולקרוח קרחה בראשם ומכל מקום לישראל אסור ולא הזכירו כאן אלא לדוגמת אבל:

### passuk 7
<b>ולא יפרסו.</b> ל' שבירה כמו (דניאל ה׳:כ״ה) מנא מנא תקל ופרסין שמברין את האבלים ברחבה ופורסין להם ברכת המוציא כי הוא יברך הזבח (שמואל א ט׳:י״ג) תירגם יונתן ארי הוא פריס על מזונא:
<b>ולא ישקו אותם וגו'.</b> הרי טעם למה שאמרתי אל תלך לספוד:

### passuk 8
<b>ובית משתה.</b> אשר אמרתי לך למעלה לא תבא זה הטעם הנני משבית מן המקום הזה וגו':

### passuk 9

### passuk 10

### passuk 11

### passuk 12

### passuk 13
<b>ועבדתם שם את אלהים אחרים.</b> תרגם יונתן ותפלחון תמן לעממיא פלחי טעוותא:

### passuk 14
<b>לכן.</b> לשון שבועה אף על פי שבגדתם בי שבועה היא בידי שאגאול אתכם:
<b>ולא יאמר עוד וגו'.</b> רבותינו דרשו (ברכות יב) לא שתעקר יציאת מצרים ממקומה אלא גאולה אחרונה עיקר ויציאת מצרים טפל לה:

### passuk 15

### passuk 16
<b>ודיגום.</b> מה הדייג שולהו מתוך מקום גדולו אף אלו ילכדו אותם בתוך העיר ומה עסקו של דג משנלכד הוא מת כך אביא עליהם הורגים ואח"כ אשלח צידים לנשארים ולבורחים מן החרב על ההרים והגבעות וצדום להגלותם בשבי:

### passuk 17

### passuk 18
<b>משנה עונם.</b> את ששנו על עונם לעשות עונות אבותיהם ויונתן תירגם כן ואשלם לתניינין כקדמאין על חד תרין:

### passuk 19
<b>ה' עוזי ומעוזי ומנוסי.</b> אנטיפויימאנ"ט בלעז ומנחם חברו ל' פלא כמו נתת ליראיך נס להתנוסס (תהילים ס׳:ו׳) וכן ה' נסי (שמות ז) ודונש פתר אותו ל' מנוס ממש: 
<b>אליך גוים יבאו.</b> סוף האומות לשוב אליך ולעבדך שכם אחד ועמך איך עשו להם אלהים והמה לא אלהים:
<b>מאפסי.</b> כמו מקצה:
<b>נחלו.</b> ל' נחלה:
<b>מועיל.</b> ל' תועלת:

### passuk 20

### passuk 21
<b>כי שמי ה'.</b> כמשמעו מושל ושליט לקיים גזרתי:

>Credit : sefaris
>License : CC-BY