
### passuk 1
<b>הוי רועים.</b> מלכי יהודה:

### passuk 2
<b>לא פקדתם אותם.</b> לא נזהרתם לשומרם:

### passuk 3

### passuk 4
<b>ולא יפקדו.</b> ולא יחסרו לשון ולא נפקד ממנו איש (במדבר לא):

### passuk 5
<b>והשכיל.</b> ויצליח:

### passuk 6
<b>ה' צדקנו.</b> ה' מצדיק אותנו בימיו של זה:

### passuk 7

### passuk 8

### passuk 9
<b>לנביאים נשבר לבי בקרבי.</b> לדברי הנביאים האומרים שלום יהיה לכם נשבר לבי. <b>רחפו.</b> הולכים ונעים ככנפי צפור המרחף על קנו טרנבליר"ט בלעז: 
<b>מפני ה'.</b> שאני שומע ממנו גזירה רעה זאת:

### passuk 10
<b>מפני אלה.</b> שבועת שקר:
<b>אבלה.</b> חרבה:
<b>מרוצתם.</b> קורש"א בלעז וי"ת ל' רצון: 
<b>לא כן.</b> לא בדין:

### passuk 11
<b>גם נביא גם כהן.</b> אפילו אלו שהכל למידין מהם:
<b>גם בביתי מצאתי רעתם.</b> שהעמידו דמות בהיכל:

### passuk 12
<b>כחלקלקות.</b> ארץ חלקה שהרגל מחלקת בה והאדם נופל:
<b>כחלקלקות באפלה.</b> כשלון על כשלון חלקלקות באור יש כשלון אפלה בלא חלקלקות יש כשלון:

### passuk 13
<b>ובנביאי שומרון ראיתי תפל'.</b> קודם שגלו:

### passuk 14
<b>ובנביאי ירושלים.</b> אני רואה עתה <b>שערורה</b> דבר מגונה:
<b>וחזקו ידי מרעים.</b> אומרים לרשעים שלום יהיה לכם:
<b>לבלתי שבו.</b> שלא ישובו המריעים איש מרעתו:

### passuk 15

### passuk 16

### passuk 17
<b>וכל הולך בשרירות לבו וגו'.</b> ולכל הולך בשרירות לבו וגו':

### passuk 18
<b>מי עמד בסוד ה'.</b> וישמע את הנגזר מלפניו אותו שהקשיב דבר תורתו וישמע למצותיו ולא הרשעים האלה שמיעה הראשונה שבמקרא זה שמיעה ממש שמיעה האחרונה קבלה:

### passuk 19
<b>מתחולל.</b> משתכן מחזר לשכון ועל ראש רשעים ישכון:

### passuk 20
<b>מזמות.</b> לשון מחשבה:

### passuk 21

### passuk 22
<b>ואם עמדו בסודי וישמיעו דברי וגו'.</b> היה להם להשמיע דברי ותורתי את עמי ולא להטעותם בה מעלי:

### passuk 23
<b>האלהי מקרוב.</b> שאיני רואה אלא בסמוך לי ואין בי כח לשפוט את התחתונים שהם רחוקים ממני ואיני יודע במעשיהם:

### passuk 24
<b>אם יסתר איש.</b> זהו כפל תמיהה האלהי מקרוב כדרך כל תמיהות הכפולות:

### passuk 25

### passuk 26
<b>עד מתי.</b> ינבאו שקר וכי יש בלבם של הנביאים הללו הנבאים שקר לקיים מחשבותם שהם חושבים להשכיח את עמי שמי וגו':
<b>תרמית.</b> לשון מרמה:

### passuk 27

### passuk 28
<b>יספר חלום.</b> יספרנו ל' הבאי כשאר חלומות ולא יחזקנו בדברי נבואה:
<b>מה לתבן את הבר.</b> מה ענין שקר אצל אמת:
<b>את הבר.</b> עם הבר:

### passuk 29
<b>הלא כה דברי כאש.</b> לא היה להם לטעות ולדמות חלומות לומר שהם נבואה כי דבר נבואה כשבאה בפי הנביא בגבורה היא באה בו כאש בוערת כענין שנאמר ותהי בלבי כאש בוערת (לעיל כ) ואומר ויד ה' עלי חזקה (יחזקאל ג׳:י״ד):
<b>וכפטיש.</b> פי"ק בלעז ויש אומר מרטיי"ל בלעז:

### passuk 30
<b>מגנבי דברי איש מאת רעהו.</b> איש מאת רעהו יש להם מרגלים אצל נביאי האמת ושומעין סגנון שלהם שהם מתנבאים בו ואומרין נבואת שקר באותו ל' כמו שעשה חנניה בן עזור שמע את ירמיה מתנבא בשוק העליון הנני שובר את קשת עילם והוא ניבא בשוק התחתון שברתי את עול מלך בבל (לקמן כח) כמו שאמרו רבותינו בסנהדרין:

### passuk 31
<b>הלוקחים לשונם.</b> המלמדים לשונם לומר שקריהם בל' נאם ה' כנביאי האמת למען יאמינו בם:

### passuk 32
<b>ובפחזותם.</b> ל' תמהון אישטורדיזו"ן בלעז:

### passuk 33
<b>מה משא ה'.</b> לשון שחוק לפי שנבואתו להם למשא:
<b>ואמרת אליהם את מה משא ונטשתי וגו'.</b> אומרים לכם מה המשא, אתם למשא להקב"ה והוא אמר שיטוש וישליך אתכם מעל זרועותיו משמים ארץ כך שמעתי:
<b>ונטשתי.</b> ועזבתי:

### passuk 34

### passuk 35

### passuk 36
<b>כי המשא יהיה לאיש דברו.</b> אע"פ שאתם מהפכין את המשא לגנאי משא דבר ה' לאיש דברו ולאיש עצתו הוא מגלהו ואתם מהפכין אותו ללשון משאוי זו לא שמעתי כן והיא עיקר אבל כך שמעתי כי המשאוי יהי' משאוי של פורענות למי שאומרו השואל מה משא, ע"א משא ה' ל' נבואה הוא והיה הנביא השקר שואל לנביא האמת לאמר לו את דבר הקב"ה בל' שבא הסיגנון אליו והסיגנון לא היה מפרש הדיבור כל כך והיה נביא השקר מהפך את הפי' לצד אחר והיה מדבר בדוגמת נביא האמת כדי שיאמינו בו וכן עשה חנניה בן עזור לכן הוא אומר אל תשאלו משא ה' את ל' הסגנון אלא מה דבר ומה ענה את פירוש הדבר שאלו לנביא אמת לאמר להם מה הקב"ה אומר ולהיכן נוטין את דבריו: 
<b>כי המשא יהיה לאיש דברו.</b> סיגנון סתם הקב"ה אמרו סתם לאיש עצתו שאינו חשוד להפכו ואתם שואלי' אותו כדי להפכו והפכתם את דברי הקב"ה וזהו שאמר למעלה מגנבי דברי איש מאת רעהו (כאן) גם זה לשון מיותר:

### passuk 37
<b>כה תאמר אל הנביא.</b> כשאתם באים לשאול דברי מאת הנביא:

### passuk 38

### passuk 39
<b>ונשיתי.</b> ל' גיד הנשה (בראשית ל״ב:ל״ג) ול' ונשתה גבורתם (לקמן נא) קופץ ומטלטל ממקום למקום:

>Credit : sefaris
>License : CC-BY