
### passuk 1
<b>דברי ירמיהו בן חלקיהו וגו'.</b> ליתי בר קלקלתא דתקנן עובדוהי ירמיה בא מרחב הזונה ולוכח בר מתקנתא דמקלקלן עובדוהי אלו ישראל שקלקלו מעשיהן שבאו מזרע כשר:

### passuk 2
<b>אשר היה דבר ה' אליו וגו'.</b> אשר התחילה שכינה לשרות עליו באותו הזמן:

### passuk 3
<b>ויהי בימי יהויקים.</b> ויהי נביא כל ימי יאשיהו הנותרים וימי יהויקים בנו וימי צדקיהו בנו עד תום עשתי עשרה שנה היא השנה עד גלות ירושלים בחדש החמישי:

### passuk 4

### passuk 5
<b>בטרם אצרך בבטן וגו'.</b> מימי אדם הראשון הראהו הקב"ה לאדם דור ודור ונביאיו: 
<b>אצרך.</b> לשון צורה:
<b>ידעתיך.</b> קנייושט"וי בלעז כמו לא נודעתי להם (שמות ו׳:ג׳): 
<b>הקדשתיך.</b> זמנתיך לכך:
<b>נביא לגוים.</b> לישראל שהיו נוהגים עצמם כעכו"ם כך נדרש בספרי נביא מקרבך וגו' (דברים י״ח:ט״ו) יקים לך ולא למכחישי תורה הא מה אני מקיים נביא לגוים נתתיך בבני ישראל שהיו נוהגים כעכו"ם ד"א בטרם תצא מרחם הקדשתיך עליך אמרתי למשה נביא אקים להם כמוך (דברים י״ח:י״ח) זה הוכיחם וזה הוכיחם זה נתנבא ארבעים שנה וזה נתנבא ארבעים שנה:

### passuk 6
<b>אהה.</b> ל' יילל קונפליינ"ט בלע"ז: 
<b>כי נער אנכי.</b> איני כדאי להוכיחן משה הוכיחן סמוך למיתתו כבר נחשב בעיניהם בכמה נסים שעשה להם הוציאם ממצרים וקרע להם את הים הוריד את המן הגיז את השליו נתן להם את התורה העלה את הבאר אני בתחלת שליחותי אני בא להוכיחם:

### passuk 7
<b>על כל אשר אשלחך.</b> אל העכו"ם: 
<b>ואת כל אשר אצוך.</b> לישראל תדבר:

### passuk 8

### passuk 9
<b>וישלח ה' את ידו.</b> כל שליחות שהוא אצל יד לשון הושטה ל"א כתרגום ושלח ה' ית פתגמי נביאותיה:

### passuk 10
<b>הפקדתיך.</b> מנותיך על העכו"ם: 
<b>לנתוש ולנתוץ.</b> דיספציר בלעז:

### passuk 11
<b>מקל שקד.</b> מנדולי"ר בלעז, ויונתן תרגם מקל שקד מלך דמוחי לאבאשא:

### passuk 12
<b>היטבת לראות.</b> השקד הזה הוא ממהר להוציא פרח קודם לכל האילנות אף אני ממהר לעשות דברי, ומדרש אגדה השקד הזה הוא משעת חניטתו עד גמר בישולו עשרים ואחד יום כמנין ימים שבין שבעה עשר בתמוז שבו הובקעה העיר לתשעה באב שבו נשרף הבית:

### passuk 13
<b>סיר נפוח.</b> רותח בויילנ"ט בלעז: 
<b>ופניו.</b> רתיחותיו אשישאונדי"ש בלעז:

### passuk 14
<b>מצפון תפתח הרעה.</b> בבל לצפונה של ארץ ישראל היא:

### passuk 15

### passuk 16
<b>ודברתי משפטי אותם.</b> אתווכח עמם עם יהודה וירושלים:

### passuk 17
<b>תאזור מתניך.</b> ל' זירוז כאיש חיל:

### passuk 18
<b>למלכי יהודה.</b> כנגד מלכי יהודה:

### passuk 19
<b>ונלחמו אליך.</b> ויהון דינין ומגיחין לקבלך למסתר ית פתגמי נבואתך:

>Credit : sefaris
>License : CC-BY