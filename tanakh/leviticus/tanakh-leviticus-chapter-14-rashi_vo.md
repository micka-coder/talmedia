
### passuk 1

### passuk 2
<b>זאת תהיה תורת המצרע ביום טהרתו.</b> מלמד שאין מטהרין אותו בלילה:

### passuk 3
<b>אל מחוץ למחנה.</b> חוץ לשלש מחנות שנשתלח שם בימי חלוטו:

### passuk 4
<b>חיות.</b> פרט לטרפות: 
<b>טהרות.</b> פרט לעוף טמא לפי שהנגעים באין על לשון הרע, שהוא מעשה פטפוטי דברים, לפיכך הזקקו לטהרתו צפרים, שמפטפטין תמיד בצפצוף קול: 
<b>ועץ ארז.</b> לפי שהנגעים באין על גסות הרוח: 
<b>ושני תולעת ואזב.</b> מה תקנתו ויתרפא, ישפיל עצמו מגאותו, כתולעת וכאזוב: 
<b>עץ ארז.</b> מקל של ארז: 
<b>ושני תולעת.</b> לשון של צמר צבוע זהורית:

### passuk 5
<b>על מים חיים.</b> נותן אותם תחלה בכלי, כדי שיהא דם צפור נכר בהם וכמה הם, רביעית:

### passuk 6
<b>את הצפר החיה יקח אתה.</b> מלמד שאינו אוגדה עמהם, אלא מפרישה לעצמה, אבל העץ והאזוב כרוכים יחד בלשון הזהורית, כענין שנאמר ואת עץ הארז ואת שני התולעת ואת האזוב, קיחה אחת לשלשתן יכול כשם שאינה בכלל אגדה כן לא תהא בכלל טבילה, תלמוד לומר וטבל אותם ואת הצפור החיה, החזיר את הצפור לכלל טבילה:

### passuk 7

### passuk 8
<b>וישב מחוץ לאהלו.</b> מלמד שאסור בתשמיש המטה:

### passuk 9
<b>את כל שערו וגו'.</b> כלל ופרט וכלל להביא כל מקום כנוס שער ונראה:

### passuk 10
<b>וכבשה אחת.</b> לחטאת: 
<b>ושלשה עשרנים.</b> לנסכי שלשה כבשים הללו, שחטאתו ואשמו של מצורע טעונין נסכים: 
<b>ולג אחד שמן.</b> להזות עליו שבע ולתן ממנו על תנוך אזנו ומתן בהונות:

### passuk 11
<b>לפני ה'.</b> בשער נקנור, ולא בעזרה עצמה, לפי שהוא מחסר כפורים:

### passuk 12
<b>והקריב אתו לאשם.</b> יקריבנו לתוך העזרה לשם אשם. והניף. שהוא טעון תנופה חי: 
<b>והניף אתם.</b> את האשם ואת הלוג: 

### passuk 13
<b>במקום אשר ישחט וגו'.</b> על ירך המזבח בצפון ומה תלמוד לומר, והלא כבר נאמר בתורת אשם בפרשת צו את אהרן שהאשם טעון שחיטה בצפון, לפי שיצא זה מכלל אשמות לדון בהעמדה, יכול תהא שחיטתו במקום העמדתו, לכך נאמר ושחט במקום אשר ישחט וגו': 
<b>כי כחטאת.</b> כי ככל החטאות: <b>האשם.</b> הזה: <b>הוא לכהן.</b> בכל עבודות התלויות בכהן השוה אשם זה לחטאת, שלא תאמר הואיל ויצא דמו מכלל שאר אשמות לנתן על תנוך ובהונות, לא יהא טעון מתן דמים ואימורים לגבי מזבח, לכך נאמר כי כחטאת האשם הוא לכהן יכול יהא דמו נתן למעלה כחטאת, תלמוד לומר וכו', בתורת כהנים: 

### passuk 14
<b>תנוך.</b> גדר אמצעי שבאוזן ולשון תנוך לא נודע לי. והפותרים קורים לו טנדרו"ס: 
<b>בהן.</b> גדל:

### passuk 15

### passuk 16
<b>לפני ה'.</b> כנגד בית קדשי הקדשים:

### passuk 17

### passuk 18

### passuk 19

### passuk 20
<b>ואת המנחה.</b> מנחת נסכים של בהמה:

### passuk 21
<b>ועשרון סלת אחד.</b> לכבש זה שהוא אחד יביא עשרון אחד לנסכיו: 
<b>ולוג שמן.</b> לתת ממנו על הבהונות ושמן של נסכי המנחה לא הזקק הכתוב לפרש:

### passuk 22

### passuk 23
<b>ביום השמיני לטהרתו.</b> שמיני לצפרים ולהזאת עץ ארז ואזוב ושני תולעת:

### passuk 24

### passuk 25

### passuk 26

### passuk 27

### passuk 28
<b>על מקום דם האשם.</b> אפלו נתקנח הדם, למד שאין הדם גורם אלא המקום גורם:

### passuk 29

### passuk 30

### passuk 31

### passuk 32

### passuk 33

### passuk 34
<b>ונתתי נגע צרעת.</b> בשורה היא להם שהנגעים באים עליהם, לפי שהטמינו אמוריים מטמוניות של זהב בקירות בתיהם כל ארבעים שנה שהיו ישראל במדבר, ועל ידי הנגע נותץ הבית ומוצאן:

### passuk 35
<b>כנגע נראה לי בבית.</b> אפלו תלמיד חכם שיודע שהוא נגע ודאי לא יפסוק דבר ברור לומר נגע נראה לי, אלא כנגע נראה לי:

### passuk 36
<b>בטרם יבא הכהן וגו'.</b> שכל זמן שאין כהן נזקק לו, אין שם תורת טמאה: 
<b>ולא יטמא כל אשר בבית.</b> שאם לא יפנהו ויבא הכהן ויראה הנגע, נזקק להסגר, וכל מה שבתוכו יטמא ועל מה חסה תורה, אם על כלי שטף, יטבילם ויטהרו, ואם על אוכלין ומשקין, יאכלם בימי טמאתו, הא לא חסה התורה אלא על כלי חרס, שאין להם טהרה במקוה:

### passuk 37
<b>שקערורת.</b> שוקעות במראיהן:

### passuk 38

### passuk 39

### passuk 40
<b>וחלצו את האבנים.</b> כתרגומו וישלפון, יטלום משם, כמו (דברים כה ט) וחלצה נעלו, לשון הסרה: 
<b>אל מקום טמא.</b> מקום שאין טהרות משתמשות שם, למדך הכתוב שהאבנים הללו מטמאות מקומן בעודן בו:

### passuk 41
<b>יקצע.</b> רודוניי"ר בלע"ז ובלשון משנה יש הרבה: 
<b>מבית.</b> מבפנים: 
<b>סביב.</b> סביבות הנגע, בתורת כהנים נדרש כן, שיקלוף הטיח שסביב אבני הנגע: 
<b>הקצו.</b> לשון קצה, אשר קצעו בקצות הנגע סביב:

### passuk 42

### passuk 43
<b>הקצות.</b> לשון העשות וכן הטוח, אבל חלץ את האבנים מוסב הלשון אל האדם שחלצן והוא משקל לשון כבד, כמו כפר, דבר: 
<b>ואם ישוב הנגע וגו'.</b> יכול חזר בו ביום יהא טמא, תלמוד לומר ושב הכהן ואם ישוב, מה שיבה האמורה להלן לסוף שבוע, אף שיבה האמורה כאן בסוף שבוע:

### passuk 44
<b>ובא הכהן וראה והנה פשה.</b> יכול לא יהא החוזר טמא אלא אם כן פשה, נאמר צרעת ממארת בבתים ונאמר צרעת ממארת בבגדים, מה להלן טמא את החוזר אף על פי שאינו פושה, אף כאן טמא את החוזר אף על פי שאינו פושה, אם כן מה תלמוד לומר והנה פשה, אין כאן מקומו של מקרא זה, אלא ונתץ את הבית היה לו לכתוב אחר ואם ישוב הנגע וראה והנה פשה, הא לא בא ללמד אלא על נגע העומד בעיניו בשבוע ראשון ובא בסוף שבוע שני ומצאו שפשה, שלא פרש בו הכתוב למעלה כלום בעומד בעיניו בשבוע ראשון, ולמדך כאן בפשיון זה שאינו מדבר אלא בעומד בראשון ופשה בשני ומה יעשה לו, יכול יתצנו, כמו שסמך לו ונתץ את הבית, תלמוד לומר ושב הכהן ובא הכהן, נלמד ביאה משיבה, מה שיבה חולץ וקוצה וטח ונותן לו שבוע, אף ביאה חולץ וקוצה וטח ונותן לו שבוע ואם חוזר, נותץ. לא חזר, טהור. ומנין שאם עמד בזה ובזה חולץ וקוצה וטח ונותן לו שבוע, תלמוד לומר ובא ואם בא יבא, במה הכתוב מדבר, אם בפושה בראשון הרי כבר אמר, אם בפושה בשני הרי כבר אמור, הא אינו אומר [ובא], ואם בא יבא, אלא את שבא בסוף שבוע ראשון ובא בסוף שבוע שני וראה והנה לא פשה. זה העומד מה יעשה לו, יכול יפטר וילך, כמו שכתוב כאן וטהר את הבית, תלמוד לומר כי נרפא הנגע, לא טהרתי אלא את הרפאוי, מה יעשה לו, ביאה אמורה למעלה וביאה אמורה למטה, מה בעליונה חולץ וקוצה וטח ונותן לו שבוע, דגמר לה זהו שיבה זהו ביאה, אף בתחתונה כן וכו', כדאיתא בתורת כהנים. גמרו של דבר אין נתיצה אלא בנגע החוזר אחר חליצה וקצוע וטיחה ואין החוזר צריך פשיון. וסדר המקראות כך הוא ואם ישוב, ונתץ, והבא אל הבית, והאוכל בבית, ובא הכהן וראה והנה פשה. ודבר הכתוב בעומד בראשון שנותן לו שבוע שני להסגרו, ובסוף שבוע שני להסגרו בא וראהו שפשה, ומה יעשה לו, חולץ וקוצה וטח ונותן לו שבוע. חזר, נותץ. לא חזר, טעון צפרים, שאין בנגעים יותר משלשה שבועות:

### passuk 45

### passuk 46
<b>כל ימי הסגיר אתו.</b> ולא ימים שקלף את נגעו, יכול שאני מוציא המחלט שקלף את נגעו, תלמוד לומר כל ימי: 
<b>יטמא עד הערב.</b> מלמד שאין מטמא בגדים, יכול אפלו שהה בכדי אכילת פרס, תלמוד לומר והאוכל בבית יכבס את בגדיו אין לי אלא אכל, שכב מנין, תלמוד לומר והשוכב. אין לי אלא אוכל ושוכב, לא אוכל ולא שוכב מנין, תלמוד לומר יכבס יכבס, רבה. אם כן למה נאמר אוכל ושוכב, לתן שיעור לשוכב כדי אכילת פרס:

### passuk 47

### passuk 48
<b>ואם בא יבא.</b> לסוף שבוע שני: 
<b>וראה והנה לא פשה.</b> מקרא זה בא ללמד בעומד בעיניו בראשון ובשני מה יעשה לו, יכול יטהרנו כמשמעו של מקרא וטהר הכהן את הבית, תלמוד לומר כי נרפא הנגע, לא טהרתי אלא את הרפאוי, ואין רפוי אלא הבית שהקצה והוטח ולא חזר הנגע, אבל זה טעון חליצה וקצוי וטיחה ושבוע שלישי וכן המקרא נדרש ואם בא יבא בשני, וראה והנה לא פשה יטיחנו, ואין טיחה בלא חלוץ וקצוי. ואחרי הטוח את הבית וטהר הכהן את הבית אם לא חזר לסוף השבוע, כי נרפא הנגע, ואם חזר כבר פרש על החוזר שטעון נתיצה:

### passuk 49

### passuk 50

### passuk 51

### passuk 52

### passuk 53

### passuk 54

### passuk 55

### passuk 56

### passuk 57
<b>להורת ביום הטמא.</b> איזה יום מטהרו ואיזה יום מטמאו:

>Credit : http://mobile.tora.ws (on your way)
>License : Public Domain