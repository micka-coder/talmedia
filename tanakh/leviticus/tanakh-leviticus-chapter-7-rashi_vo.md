
### passuk 1
<b>קדש קדשים הוא.</b> הוא קרב ואין תמורתו קרבה:

### passuk 2
<b>ישחטו.</b> רבה לנו שחיטות הרבה, לפי שמצינו אשם בצבור, נאמר ישחטו רבים ותלאו בעולה להביא עולת צבור לצפון:

### passuk 3
<b>ואת כל חלבו וגו'.</b> עד כאן לא נתפרשו אמורין באשם, לכך הצרך לפרשם כאן, אבל חטאת כבר נתפרשו בה בפרשת ויקרא (פרק ב): 
<b>את האליה.</b> לפי שאשם אינו בא אלא איל או כבש, ואיל וכבש נתרבו באליה:

### passuk 4

### passuk 5
<b>אשם הוא.</b> עד שינתק שמו ממנו למד על אשם שמתו בעליו או שנתכפרו בעליו, אף על פי שעומד להיות דמיו עולה לקיץ המזבח, אם שחטו סתם, אינו כשר לעולה קודם שנתק לרעיה. ואינו בא ללמד על האשם שיהא פסול שלא לשמו, כמו שדרשו הוא, הכתוב בחטאת, לפי שאשם לא נאמר בו אשם הוא, אלא לאחר הקטרת אמורין, והוא עצמו שלא הקטרו אמוריו כשר:

### passuk 6
<b>קדש קדשים הוא.</b> בתורת כהנים הוא נדרש:

### passuk 7
<b>תורה אחת להם.</b> בדבר זה: 
<b>הכהן אשר יכפר בו.</b> הראוי לכפרה חולק בו, פרט לטבול יום ומחסר כפורים ואונן:

### passuk 8
<b>עור העלה אשר הקריב לכהן לו יהיה.</b> פרט לטבול יום ומחסר כפורים ואונן שאינן חולקים בעורות:

### passuk 9
<b>לכהן המקריב אתה וגו'.</b> יכול לו לבדו, תלמוד לומר לכל בני אהרן תהיה יכול לכלן, תלמוד לומר לכהן המקריב, הא כיצד לבית אב של אותו יום שמקריבין אותה:

### passuk 10
<b>בלולה בשמן.</b> זו מנחת נדבה: 
<b>וחרבה.</b> זו מנחת חוטא ומנחת קנאות שאין בהן שמן:

### passuk 11

### passuk 12
<b>אם על תודה יקריבנו.</b> אם על דבר הודאה על נס שנעשה לו, כגון יורדי הים והולכי מדברות וחבושי בית האסורים וחולה שנתרפא שהם צריכין להודות שכתוב בהן (תהלים קז כא כב) יודו לה' חסדו ונפלאותיו לבני אדם ויזבחו זבחי תודה. אם על אחת מאלה נדר שלמים הללו, שלמי תודה הן, וטעונות לחם האמור בענין, ואינן נאכלין אלא ליום ולילה, כמו שמפורש כאן: 
<b>והקריב על זבח התודה.</b> ארבעה מיני לחם חלות, ורקיקין, ורבוכה, שלשה מיני מצה, וכתיב (פסוק יג) על חלת לחם חמץ וגו', וכל מין ומין עשר חלות, כך מפורש במנחות (עז א) ושעורן חמש סאין ירושלמיות שהן שש מדבריות, עשרים עשרון: 
<b>מרבכת.</b> לחם חלוט ברותחין כל צרכו:

### passuk 13
<b>יקריב קרבנו על זבח.</b> מגיד שאין הלחם קדוש קדשת הגוף להפסל ביוצא וטבול יום ומלצאת לחלין בפדיון, עד שישחט הזבח: 

### passuk 14
<b>אחד מכל קרבן.</b> לחם אחד מכל מין ומין יטול תרומה לכהן העובד עבודתה, והשאר נאכל לבעלים ובשרה לבעלים, חוץ מחזה ושוק שבה, כמו שמפורש למטה (פסוקים כט לב) תנופת חזה ושוק בשלמים. והתודה קרויה שלמים:

### passuk 15
<b>ובשר זבח תודת שלמיו.</b> יש כאן רבויין הרבה, לרבות חטאת ואשם ואיל נזיר וחגיגת ארבעה עשר, שיהיו נאכלין ליום ולילה: 
<b>ביום קרבנו יאכל.</b> וכזמן בשרה זמן לחמה: 
<b>לא יניח ממנו עד בקר.</b> אבל אוכל הוא כל הלילה, אם כן למה אמרו עד חצות, כדי להרחיק אדם מן העברה:

### passuk 16
<b>ואם נדר או נדבה.</b> שלא הביאה על הודאה של נס, אינה טעונה לחם ונאכלת לשני ימים, כמו שמפורש בענין: 
<b>וממחרת והנותר ממנו.</b> בראשון יאכל וי"ו זו יתרה היא, ויש כמוה הרבה במקרא, כגון (בראשית לו כד) ואלה בני צבעון ואיה וענה, (דניאל ח יג) תת וקדש וצבא מרמס:

### passuk 17

### passuk 18
<b>ואם האכל יאכל וגו'.</b> במחשב בשחיטה לאכלו בשלישי הכתוב מדבר יכול אם אכל ממנו בשלישי יפסל למפרע, תלמוד לומר המקריב אותו לא יחשב, בשעת הקרבה הוא נפסל, ואינו נפסל בשלישי. וכן פרושו בשעת הקרבתו לא תעלה זאת במחשבה, ואם חשב פגול יהיה: 
<b>והנפש האכלת ממנו.</b> אפלו בתוך הזמן עונה תשא:

### passuk 19
<b>והבשר.</b> של קדש שלמים אשר יגע בכל טמא לא יאכל: 
<b>והבשר.</b> לרבות אבר שיצא מקצתו, שהפנימי מתר: 
<b>כל טהור יאכל בשר.</b> מה תלמוד לומר, לפי שנאמר (דברים יב כז) ודם זבחיך ישפך וגו' והבשר תאכל, יכול לא יאכלו שלמים אלא הבעלים, לכך נאמר כל טהור יאכל בשר: 
<b>והבשר כל טהור יאכל בשר.</b> כלומר כל מה שאסרתי לך בחטאת ואשם, שאם יצאו חוץ לקלעם אסורין, כמו שכתוב (ו ט) בחצר אהל מועד יאכלוה, בבשר זה אני אומר לך כל טהור יאכל בשר אפלו בכל העיר:

### passuk 20
<b>וטמאתו עליו.</b> בטמאת הגוף הכתוב מדבר, אבל טהור שאכל את הטמא, אינו ענוש כרת, אלא באזהרה והבשר אשר יגע בכל טמא וגו' (פסוק יט) ואזהרת טמא שאכל את הטהור אינה מפורשת בתורה, אלא חכמים למדוה בגזרה שוה. שלש כריתות אמורות באוכלי קדשים בטמאת הגוף, ודרשוה רבותינו בשבועות (ז א) אחת לכלל ואחת לפרט ואחת ללמד על קרבן עולה ויורד, שלא נאמר אלא על טמאת מקדש וקדשיו:

### passuk 21

### passuk 22

### passuk 23

### passuk 24
<b>יעשה לכל מלאכה.</b> בא ולמד על החלב שאינו מטמא טמאת נבלות: 
<b>ואכל לא תאכלהו.</b> אמרה תורה יבוא אסור נבלה וטרפה ויחול על אסור חלב, שאם אכלו, יתחיב אף על לאו של נבלה, ולא תאמר אין אסור חל על אסור:

### passuk 25

### passuk 26
<b>בכל מושבתיכם.</b> לפי שהיא חובת הגוף ואינה חובת קרקע, נוהגת בכל מושבות, ובמסכת קדושין בפרק א' (לז א) מפרש למה הצרך לומר: 
<b>לעוף ולבהמה.</b> פרט לדם דגים וחגבים:

### passuk 27

### passuk 28

### passuk 29

### passuk 30
<b>ידיו תביאינה וגו'.</b> שתהא יד הבעלים מלמעלה והחלב והחזות נתונין בה, ויד כהן מלמטה ומניפן: 
<b>את אשי ה'.</b> ומה הן האשים, 
<b>את החלב על החזה יביאנו.</b> כשמביאו מבית המטבחים נותן החלב על החזה, וכשנותנו ליד הכהן המניף נמצא החזה למעלה והחלב למטה, וזהו האמור במקום אחר (ויק' י טו) שוק התרומה וחזה התנופה על אשי החלבים יביאו להניף וגו', ולאחר התנופה נותנו לכהן המקטיר, ונמצא החזה למטה, וזהו שנאמר (ויק' ט כ) וישימו את החלבים על החזות ויקטר החלבים המזבחה למדנו ששלשה כהנים זקוקין לה, כך מפורש במנחות (סב א): 
<b>את החלב על החזה יביאנו.</b> ואת החזה למה מביא, להניף אותו הוא מביאו, ולא שיהא הוא מן האשים לפי שנאמר את אשי ה' את החלב על החזה, יכול שיהא אף החזה לאשים, לכך נאמר את החזה להניף וגו':

### passuk 31
<b>והקטיר הכהן את החלב.</b> ואחר כך והיה החזה לאהרן, למדנו שאין הבשר נאכל בעוד שהאמורים למטה מן המזבח:

### passuk 32
<b>שוק.</b> מן הפרק של ארכבה הנמכרת עם הראש עד הפרק האמצעי, שהוא סובך של רגל:

### passuk 33
<b>המקריב את דם השלמים וגו'.</b> מי שהוא ראוי לזריקתו ולהקטיר חלבו, יצא טמא בשעת זריקת דמים או בשעת הקטר חלבים, שאינו חולק בבשר: 

### passuk 34
<b>התנופה, התרומה.</b> מוליך ומביא, מעלה ומוריד:

### passuk 35

### passuk 36

### passuk 37
<b>ולמלואים.</b> ליום חנוך הכהנה: 

>Credit : http://mobile.tora.ws (on your way)
>License : Public Domain