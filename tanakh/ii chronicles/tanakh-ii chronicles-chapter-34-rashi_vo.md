
### passuk 1

### passuk 2

### passuk 3
<b>והוא עודנו נער החל לדרוש.</b> פתרון אע"פ שהיה נער החל לדרוש אלהי דוד אביו דוגמת (ראשית ל"ו) והוא נער את בני בלהה ויבא יוסף את דבתם רעה ואין תימה בדבר אבל אם היה בן שלשים שנה לא היה עושה וזה תימה שהיה נער ואף ע"פ כן החל לדרוש וגו': 
<b>החל לטהר את יהודה וירושלם.</b> מן הבמות והאשרים שעשה מנשה וחדשה אמון בנו כדלמעלה (ב' ל"ג) וישב ויבן את הבמות אשר נתץ יחזקיהו אביו וגו':

### passuk 4
<b>והחמנים.</b> צורות חמה:
<b>אשר למעלה.</b> שהושיבו למעלה מהם גבוה כנגד החמה ומשתחוי' לו כל זה עשה מנשה כדכתיב לעיל (שם) וישתחוה לכל צבא השמים ויעבוד אות':
<b>ויזרוק על פני הקברים.</b> כאן נתקיים מה שאמר לירבעם (במלכים א' י"ג) כה אמר ה' הנה בן נולד לבית דוד יאשיהו שמו וזבח עליך עצמות אדם את כהני הבמות המקטרים:

### passuk 5

### passuk 6
<b>ובערי מנשה ואפרים וגו'.</b> מאותן עוללות שנשתיירו מחרב ומשבי סנחריב:
<b>בחרבותיהם.</b> בהר בתיהם כתוב לפי שלא היו כי אם עוללות מעט נתייראו לישב בשפלה כי אם לקבוע בהר בתיהם:

### passuk 7

### passuk 8
<b>המזכיר.</b> בכל מקום שכתוב סופר כתוב בסמוך מזכיר שהיה לכל מלך סופר לכתוב כל המאורע לו במלכות בין טוב בין רע ויהי לו מזכיר יושב אצל הסופר להזכיר כל דבר ודבר והסופר כותב על פיו:

### passuk 9
<b>אשר אספו הלוים שומרי הסף וגו'.</b> בחרבותיהם סביב:

### passuk 10
<b>לבדוק ולחזק.</b> לראות את ערות הארץ (ראשית מ"ב) מתרגמינן ולמחזי ית בדקא דארעא:

### passuk 11
<b>ועצים למחברות.</b> שפנגי"ן בלשון אשכנ"ז: 
<b>ולקרות.</b> טרבי"ר בלע"ז:

### passuk 12
<b>לנצח.</b> רומי"ש טרי"ר בלע"ז וכן (עזרא ג׳:ט׳) לנצח על המלאכה וכן שש מאות מנצחים לעיל (ב' ב'): 
<b>והלוים כל מבין.</b> בכל מקום אמור לענין שירה הבנה וכן למעלה (א' כ"ה) כשהפילו גורלות כתיב כקטן כגדול מבין עם תלמיד וכן (שם) כל המבין בכלי שיר וכתיב וכנניהו (לעיל א' ט"ו) שר הלוים וגומר כי מבין הוא והיה ממונה עליהם ליסר במשא היאך ישאו כי מבין הוא:

### passuk 13
<b>ומהלוים סופרים.</b> לכתוב את הכסף המובא בית ה', והיאך גבו אותו: 
<b>ושוטרים.</b> במלאכה:

### passuk 14
<b>את ספר תורת ה' ביד משה.</b> משנה תורה:

### passuk 15
<b>ויתן חלקיהו את הספר אל שפן.</b> שהרי על הסופר לקרות את הכל לפני המלך:

### passuk 16
<b>וישב עוד את המלך דבר.</b> שמתחלה השיב למלך שליחותו ששלחו המלך לחזק בית ה' אלהיו כמו שכתוב למעלה שלח את שפן בן אצליהו וגו':

### passuk 17
<b>ויתיכו.</b> ויציקו כמו (ראשית כ"א) ויצוק שמן ומתרגמינן ואתיך:

### passuk 18
<b>ויגד שפן הסופר.</b> אחר שהשיב המלך דבר משליחותו הגיד לו שליחות של חלקיהו הכהן ויקרא את הספר לפניו:

### passuk 19
<b>ויקרע את בגדיו.</b> כששמע שהיו קורין (דברים כ״ח:ל״ו) יולך ה' אותך ואת מלכך וגומר ודרש בעצמו אשר תקים עליך העם המליכו ולא נביא על פי הדבור:

### passuk 20

### passuk 21
<b>אשר נתכה בנו.</b> לפי שהחמה היא אש נופל עליה לשון נתוך ודוגמתו למטה ותתך חמתי במקום הזה ולא תכבה:

### passuk 22
<b>אל חולדה הנביאה.</b> רבותינו דרשו לפי כי האשה רחמנית יותר מן האיש לכן לא שלח אל ירמיהו הנביא:
<b>שומר הבגדים.</b> אם תרצה לומר או בגדי כהונה או בגדי מלכות:
<b>יושבת בירושלים במשנה.</b> שני חומות היו לעיר והיא יושבת בין שני החומות ותרגומו בית אולפנא פירוש במקום תורה כי לשכה אתת היתה לה לחולדה סמוכה ללשכת הגזית לשכת חולדה היתה פתוחה לחוץ וסתומה כלפי סנהדרין שבלשכת הגזית כך כתוב במסכת מדות מפני צניעות:

### passuk 23
<b>אמרו לאיש.</b> לפי שרצה להפסיק חזון העם על המקום הזה ועל יושביו וכששילם אותו חזון אז מבאר הטיב ואל מלך יהודה השולח אתכם ומקצר נבואת המקום ויושביו ומסלקו ותופשו בנבואת המלך שהוא מרובה:

### passuk 24

### passuk 25

### passuk 26

### passuk 27

### passuk 28
<b>ונאספת אל קברותיך בשלום.</b> והלא נהרג אלא בשלום מזה שלא תראינה עיניך בכל הרעה אשר אני מביא על המקום הזה ועל יושביו כלומר חורבן הבית:

### passuk 29

### passuk 30
<b>ספר הברית.</b> הרי כל החרדה שחרד המלך על שנמצא כתוב (שם) יולך ה' אותך וראה שקראה התורה אותה ברית (שם) אלה דברי הברית ולכך אף הוא כרת ברית וראה כתוב בסמוך אחריו (שם ל"ט) ושמרתם את דברי וגו' ושמרתם אותם גם ראה יאשיהו כתוב בסמוך אתם נצבים היום כולכם וגו' עד טפכם נשיכם עד לעברך בברית עד כורת עמך היום אמר אף באותו דוגמא אכרות אף אני ברית ששם כתוב אתם נצבים וגו' אף אני ויעמד כל העם הנמצא בירושלים מקטן ועד גדול:
<b>בכל לבבו ובכל נפשו וגו'.</b> אשר מצא שם כתוב (שם ל') ושבת עד ה' אלהיך בכל לבבך ובכל נפשך:

### passuk 31
<b>ויעמוד המלך על עמדו.</b> ל' נצבים:

### passuk 32
<b>כברית אלהים אלהי אבותיהם.</b> ככל אותן שכתוב שם אלהי אבותיהם לפיכך כתיב כאן אלהי אבותיהם שכרת לאבותם במדבר וכל ברית שלשם על עבודת כוכבים דכתיב (שם כט) ותראו את שקוציהם וגו' עד פונה היום מעם ה' לפיכך ויסר יאשיהו את כל התועבות וגו':

>Credit : sefaris
>License : CC-BY