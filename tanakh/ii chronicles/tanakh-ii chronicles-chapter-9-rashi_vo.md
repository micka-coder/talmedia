
### passuk 1
<b>לנסות את שלמה.</b> אם אמת מה ששמעה מחכמתו ובאה לנסותו:
<b>בחידות.</b> כמו (שופטים י״ד:י״ב) אחודה נא לכם חידה דשמשון:

### passuk 2
<b>ולא נעלם דבר.</b> כיון שראתה שהגיד לה הכל לא נעלם דבר ממה ששאלה אשר הגיד לה אז הודתה על השמועה כי אמת שמעה ובתרגום מגלת אסתר שם כתובים קצת מן החידות אשר שאלתו:

### passuk 3

### passuk 4
<b>ומאכל שלחנו.</b> ברבורים ומיני מעדנים העולים על שלחנו לרוב:
<b>ומושב עבדיו.</b> שכל אחד ואחד היה מכיר את מקומו כשהיו יושבים על השולחן ורואי פני המלך תדיר לא היה א' רשאי לישב במקום חבירו כל ימי חייו:
<b>ומעמד משרתיו.</b> כל אחד ואחד היה מחזיק במעמד שלו ובשירות שלו ולא היה משנה למחר:
<b>ומלבושיהם.</b> לא כמלבושיהם שהם לבושים היום לובשים למחר:
<b>ומשקיו.</b> רוב משקיו:
<b>ועליתו.</b> מסלות עליותיו אשר יעלה עליהם מביתו לבית ה':
<b>ולא היה עוד בה רוח.</b> שהיתה סבורה שאין חכמה בכל המלכיות כי אם בארצה וכמו חכמיה כי ארצה במזרח ולפיכך הם חכמים ביותר לפי שמסתכלין במזלות כדאיתא בפרק קמא דראש השנה לדידן מכסי סיהרא י"ח שעו' דארץ ישראל במערב בבל וזהו שכתוב ותרב חכמת שלמה מכל חכמת בני קדם שהם היו במזרח כדכתיב ויהי בנסע' מקדם (בראשית י"א) ומכל חכמת מצרים שהיו מכשפים חרטומים ואשפים וחכם היה בטיי"ר כך כתיב בפסיקתא טייר הוא ל' ערבי ובויקרא רבה בפ' בן המצרי כי עוף השמים יוליך את הקול (קהלת) זה עורב וחכמת טויארי:

### passuk 5

### passuk 6
<b>חצי מרבית.</b> רבוי חכמות:

### passuk 7

### passuk 8

### passuk 9

### passuk 10
<b>עצי אלגומים.</b> מפרש בפסיקת' כתוב אחד אומר אלמוגים וכתוב אחד אומר אלגומים אלא אלגומים שמם ונקרא אלמוגים לפי שהיה מתמוגג ונכפף מתוך רכיכתו כמו כוסות שהוא נכפף מתוך חשיבתו:

### passuk 11
<b>מסלות.</b> מדרגות (ובמלכים א' י') כתיב מסעד כדרך שעושין לעולין בדרך מעלות ומדרגות וי"א מסעד ומסילה אחד הם: 
<b>וכנרות ונבלים לשרים.</b> י"א לבני לוי המשוררים בכלי שיר ור' אליעזר זצ"ל פי' לשרים המשוררים לטייל לפני המלך דוגמא (שם ד') ויהי שירו חמשה ואלף הם שירות של חול שעשה לשורר לפניו לטייל והוא שכתוב (לקמן ל"ה) ויקונן ירמיה על יאשיהו ויאמרו כל השרים והשרות וגו':

### passuk 12
<b>מלבד אשר הביאה.</b> משום כבוד מלכי יהודה כתיב כאן דמשמע שהיא נתנה לו יותר ממה שנתן לה ובמלכים (שם י) כתיב מלבד אשר נתן לה כיד המלך דברים המצויין בא"י ואינם מצויין במקומ':

### passuk 13

### passuk 14
<b>לבד מאנשי התרים.</b> שהיו דואגים לעבור ממדינה למדינה וממלכו' למלכות בלא תייר והיו נותנים לו שכר תייר:
<b>והסוחרים מביאים.</b> שהיו מביאי' לו ע"י עלילה כדי לראות חכמתו:

### passuk 15
<b>מאתים צנה.</b> צנה מקפת את האדם משלש רוחותיו הוא שכת' (תהילים ה׳:י״ג) כצנה רצון תעטרנו:
<b>זהב שחוט.</b> זהב רך ונוח להרקע מרוב חשיבותו שנטוה כחוט:
<b>שש מאות זהב.</b> שש מאות זהובים והוא שש מנים שהזהב הוא הדינר:

### passuk 16
<b>יער הלבנון.</b> בית גדול בנה שלמה בירושלים כדמוכח לקמן וכל אותם מגיני' לקח שישק ומריבוי עצי הלבנון הגדולים עשאן כדכתיב במלכים (א' ז') ויבן את בית יער הלבנון על ארבע טורי ארזים ושם נתן אותם מגינים והוא שכתוב ותבט ביום ההוא אל נשק בית היער (ישעיהו כ״ב:ח׳):

### passuk 17
<b>כסא שן.</b> שן של פיל:

### passuk 18
<b>ושש מעלות לכסא.</b> מדרגות לעלות בו:
<b>וידות מזה ומזה על מקום השבת.</b> כמין מקלות מפאה לפאה מימין ומשמאל ולסמוך זרועותיו עליהם:

### passuk 19
<b>ושנים אריות עומדים אצל הידות.</b> של זהב וכל צורת הכסא וצורת החיות שבכסא מפורש בתרגום של מגילת אסתר:

### passuk 20

### passuk 21
<b>שנהבים.</b> שן פיל ופיל עצמו:
<b>וקופים.</b> מע"ר קאצ"ן: 
<b>ותוכיים.</b> טווסין:

### passuk 22
<b>ויגדל המלך שלמה וגו'.</b> לקיים מה שאמר לו וגם אשר לא שאלת אתן לך גם כבוד (מלכים א ג׳:י״ג):

### passuk 23
<b>וכל מלכי הארץ וגו'.</b> לקיים מה שאמר לו הנה נתתי לך לב חכם ונבון אשר כמוך לא יהיה (שם):

### passuk 24
<b>והם מביאים איש מנחתו.</b> על ידי עלילה שבאים לשמוע חכמתו כי אין כבוד לבוא לפני המלך ריקם, דוגמת ולא יראה את פני ה' ריקם (דברים ט״ז:ט״ז): 
<b>נשק.</b> כלי זיין:

### passuk 25
<b>ויניחם בערי הרכב ועם המלך בירושלים.</b> מקצתם ועבר על לא ירבה לו סוסים:

### passuk 26

### passuk 27

### passuk 28

### passuk 29
<b>על דברי נתן.</b> ויהי בלילה ההוא ויהי דבר ה' אל נתן וגומר (שמואל ב' י"ב) עד ויקרא שמו ידידיה: 
<b>ועל נבואת אחיה השילוני.</b> (מלכים א י״א:כ״ט) שקרע ממנו המלכות ונתנה לירבעם:

### passuk 30
<b>על כל ישראל ארבעים שנה.</b> מה שאין כן בדוד שבחברון מלך ז' שנים ובירושלים שלשים ושלש:

>Credit : sefaris
>License : CC-BY