
### passuk 1
<b>פרק.</b> גזל שמפרקו מיד בעליו:
<b>לא ימיש טרף.</b> מתוכה תמיד:

### passuk 2
<b>קול שוט.</b> להכות סוסים היה נשמע בה תמיד:
<b>וקול רעש.</b> אופני מרכבות:
<b>וסוס דוהר.</b> דולג ומקפץ וכן מדהרות דהרות אביריו (שופטים ה׳:כ״ב):

### passuk 3
<b>ולהב חרב.</b> רולימל"א בלע"ז כי סכין וחרב קרוי להב כמו (שם ד) ויבא הנצב אחר הלהב: 
<b>וברק חנית.</b> חנית מרוטה ומברקת אור יוצא ממנה פלנדו"ר בלע"ז: 
<b>וכובד פגר.</b> היו מרבים פגרים ולא היה חשבון לגויות נבילותיה המושלכות בה עד שהיו העוברי' נכשלים בגויות הפגרים:

### passuk 4
<b>מרוב זנוני זונה.</b> מרוב חנופות עיר שהיו יודעי' לפתות לב מלכי הארץ להתחבר עמם וסוף היו כובשי' אותם תחתיה':

### passuk 5
<b>שוליך.</b> הם שפולי בגדי האשה:
<b>מערך.</b> גלויך כמו (מיכה א) עריה בשת:

### passuk 6
<b>שקוצים.</b> בגדים צואים המנוולים אותך לפי הענין שדימה אותה לזונה דבר הכתוב:
<b>כראי.</b> כזבל לשון והסיר את מוראתו בנוצתה (ויקרא א׳:ט״ז):

### passuk 7
<b>ידוד ממך.</b> יתרחק ממך:

### passuk 8
<b>התיטבי מנוא אמון.</b> ומה תבטחי בעשרך ובגבורתך וכי גדולה את מנוא היא אלכסנדרי' של מצרים אמון לשון פדגוג מנוא הגדולה שהיתה אומנת מלכי מצרים דמרבי בה מלכו:
<b>אשר חיל ים.</b> אשר היה הים לה לחיל ולחומה שורא ובר שורא:

### passuk 9
<b>כוש עצמה.</b> כושים היו לה לחוזק:
<b>פוט ולובים היו בעזרתך.</b> והפוטים והלובים אשר היו בעזרתך גם הם היו בחילה:

### passuk 10
<b>גם היא לגולה הלכה.</b> אף היא הלכה בגולה אעפ"כ גדולתה לא עמדה לפני נבוכדנצר: 
<b>רתקו.</b> נכבלו לשון רתוקות כסף (ישעיה מ) עשה הרתוק (יחזקאל ז) שלשלות:
<b>בזיקים.</b> שלשלאות:

### passuk 11
<b>גם את.</b> אף לפי גדולתך תשכרי כמותה בכוס התרעלה ותהיה נעלמה:

### passuk 12
<b>כל מבצריך תאנים עם בכורים.</b> כל ערי מבצריך יהיו נוחים ליכבש ולבוז מה שבתוכה כאילני תאנים וכשהן עם בכורות מבושלת שבהם שכשמניעים האילן נופלים הבכורים לתוך פי האוכלים:
<b>תאנים.</b> אילני תאנים:
<b>אם ינועו.</b> אשר אם ינועו ביד אדם בחזקה:

### passuk 13

### passuk 14
<b>מי מצור שאבי לך.</b> עיר שבאים לצור עליה אוספים להם בני העיר מים רבים לתוכה בתוך חביות לשתות בימי המצור כשאין בתוכה בורות:
<b>באי בטיט ורמסי.</b> אותו לעשות ממנו לבינים כדי לחזק בו בדקי החומות:
<b>החזיקי מלבן.</b> אחזי בידך המלבן העשוי לדפוס הלבינים ללבון בתוכה:

### passuk 15
<b>התכבד.</b> במטאטי השמיד:
<b>כילק.</b> הגומר ומכלה כל ירק השדה ויש פותרין התכבד כילק תתכסי בכובד גייסות כילק והתכבדי לשון עם כבד:

### passuk 16
<b>ילק פשט ויעוף.</b> יהיו קלים לצאת בסחורה כילק שפושט ועוף:

### passuk 17
<b>מנזריך.</b> שריך והמ"ם יסוד ושורש בתיבה כמ"ם של משמרתך ושל משמעתך ושל מנעליך ופעמים שהיא נופלת ממנה כמו נזיר אחיו (בראשית מט), וכן נזיריה שריה (איכה ד): 
<b>וטפסריך.</b> הממונים שלך:
<b>כגוב גובי.</b> כחיילי גובאי גובי, קומלנגשטדי"ץ בלע"ז: 
<b>החונים בגדרות ביום קרה.</b> כן דרך הארבה והזבוב החסיל והילק בעת הקור נדבקים בכתלים וכשיבא חום הן נודדים משם והולכים להם כך יגלו כל עמך:
<b>ונודד.</b> ומטלטל:
<b>ולא נודע מקומו אים.</b> איפה הם ואנה הלכו:

### passuk 18
<b>נמו רועיך.</b> ל' תנומה:
<b>ישכנו.</b> אין יכולים לקום:
<b>נפושו.</b> כמו נפוצו וכל האותיות היוצאת ממוצא אחד מתחלפות זו בזו זי"ן שי"ן סמ"ך צד"י כולן יוצאין מסוף הלשון ושולי השניים:

### passuk 19
<b>אין כהה לשברך.</b> אין מיצר על שברך כי הכל שמחים, כהה ל' דבר עמום: 
<b>תקעו כף.</b> לשמוח:

>Credit : sefaris
>License : CC-BY