
### passuk 1

### passuk 2

### passuk 3
<b>עַל הָעַמּוּד.</b> מְקוֹם מַעֲמַד הַמֶּלֶךְ בְּבֵית הַמִּקְדָּשׁ.

### passuk 4
<b>וְאֶת כֹּהֲנֵי הַמִּשְׁנֶה.</b> סְגָנֵי כְּהֻנָּה, שֶׁהֵם שְׁנִיִּים לַכֹּהֲנִים גְּדוֹלִים.
<b>שֹׁמְרֵי הַסַּף.</b> אֲמַרְכָּלִים הַמְמֻנִּים עַל כָּל צָרְכֵי הַבַּיִת, וּמַפְתְּחוֹת הָעֲזָרָה בְּיָדָם.
<b>בְּשַׁדְמוֹת קִדְרוֹן.</b> (תַּרְגּוּם:) בְּמֵישָׁר קִדְרוֹן.
<b>וְנָשָׂא אֶת עֲפָרָם בֵּית אֵל.</b> אֶל מָקוֹם טָמֵא, אֲשֶׁר טִמֵּא שָׁם אֶת הַמִּזְבֵּחַ שֶׁעָשָׂה יָרָבְעָם, וְשָׂרַף עָלָיו אֶת כֹּהֲנֵי הַבָּמוֹת.

### passuk 5
<b>וַיְקַטֵּר בַּבָּמוֹת.</b> וְאוֹתָן שֶׁקִּטְּרוּ בַּבָּמוֹת בְּעָרֵי יְהוּדָה.

### passuk 6

### passuk 7
<b>אֶת בָּתֵּי הַקְּדֵשִׁים.</b> בָּתֵּי הַזִּמָּה.
<b>אֹרְגוֹת שָׁם בָּתִּים.</b> יְרִיעוֹת.

### passuk 8

### passuk 9
<b>לֹא יַעֲלוּ.</b> הַכֹּהֲנִים שֶׁקִּטְּרוּ בַּבָּמוֹת לַעֲבוֹדָה זָרָה, לֹא יַעֲלוּ עוֹד לְשָׁרֵת עַל מִזְבַּח ה'.
<b>כִּי אִם אָכְלוּ מַצּוֹת.</b> כְּלוֹמַר כִּי אִם בְּדָבָר זֶה לֹא יָצְאוּ מִכְּהֻנָּתָם, שֶׁמֻּתָּרִין לֶאֱכֹל בַּקֳּדָשִׁים, הֲרֵי הֵם כְּבַעֲלֵי מוּמִין, חוֹלְקִין וְאוֹכְלִין אֲבָל לֹא מַקְרִיבִין.
<b>אָכְלוּ מַצּוֹת.</b> מְנָחוֹת, וְהוּא הַדִּין לְכָל הַקֳּדָשִׁים.

### passuk 10
<b>הַתֹּפֶת.</b> הוּא הַמֹּלֶךְ, וְעַל שֵׁם שֶׁהָיוּ הַכֹּהֲנִים מַקִּישִׁים בְּתֻפִּים, שֶׁלֹּא יִשְׁמַע הָאָב אֶת נַהֲמַת הַבֵּן כְּשֶׁהוּא נִכְוָה בִּידֵי הַצּוּרָה שֶל עֲבוֹדָה זָרָה מֹלֶךְ, קְרָאוּהוּ תֹּפֶת.

### passuk 11
<b>אֶת הַסּוּסִים.</b> אוֹתָם הַמִּשְׁתַּחֲוִים לַחַמָּה, הָיוּ לָהֶם סוּסִים מוּכָנִים לָצֵאת לִקְרַאת הַחַמָּה בַּבֹּקֶר.
<b>נְתַן מֶלֶךְ.</b> כָּךְ שְׁמוֹ.
<b>אֲשֶׁר בַּפַּרְוָרִים.</b> לֹא יָדַעְתִּי מָה הֵם.

### passuk 12
<b>וַיָּרָץ מִשָּׁם.</b> וּבִעֲרָם מִשָּׁם.

### passuk 13
<b>לְהַר הַמַּשְׁחִית.</b> הַר הַזֵּיתִים, הוּא הַר הַמִּשְׁחָה, וְכֵיוָן שֶׁהִזְכִּיר אֶת שְׁמוֹ עַל יְדֵי עֲבוֹדָה זָרָה, שִׁנָּה שְׁמוֹ לִגְנַאי.

### passuk 14

### passuk 15

### passuk 16

### passuk 17
<b>מַה הַצִּיּוּן הַלָּז.</b> רָאָה קֶבֶר, מִצִּדּוֹ אֶחָד עָלָה קִמְּשׁוֹנִים וַחֲרוּלִים, וְצִדּוֹ אֶחָד הֲדַסִּים וּבְשָׂמִים, וְתָמַהּ עָלָיו וְאָמַר מַה זֶּה. וְהֵשִׁיבוּ:
<b>הַקֶּבֶר אִישׁ הָאֱלֹהִים.</b> וּנְבִיא הַשֶּׁקֶר שֶׁצִּוָּה לְבָנָיו שֶׁיִּקְבְּרוּהוּ אֶצְלוֹ.

### passuk 18

### passuk 19
<b>אֲשֶׁר בְּעָרֵי שֹׁמְרוֹן.</b> שֶׁהָיָה יֹאשִׁיָּהוּ מֶלֶךְ עַל כָּל יִשְׂרָאֵל, מַה שֶּׁחָזְרוּ מֵעֲשֶׂרֶת הַשְּׁבָטִים עַל יְדֵי יִרְמְיָהוּ.

### passuk 20

### passuk 21

### passuk 22
<b>לֹא נַעֲשָׂה כַּפֶּסַח הַזֶּה.</b> לֹא נִתְקַבְּצוּ רֹב עַם בְּכָל פֶּסַח כְּמוֹ שֶׁנִּתְקַבְּצוּ בָּזֶה.
<b>מִימֵי הַשֹּׁפְטִים.</b> מִימֵי שְׁמוּאֵל, כָּתוּב בְּדִבְרֵי הַיָּמִים (דה"ב לה יח), לְפִי שֶׁאַף שְׁמוּאֵל הֶחֱזִיר יִשְׂרָאֵל לְמוּטָב, וְקִבְּצָם הַמִּצְפָּתָה. דָּבָר אַחֵר: לֹא נַעֲשָׂה כַּפֶּסַח הַזֶּה בִּירוּשָׁלַיִם, (אֲבָל) מִשֶּׁמָּלְכוּ מַלְכֵי יִשְׂרָאֵל וּמַלְכֵי יְהוּדָה, לֹא עָשׂוּ פֶּסַח כָּל יִשְׂרָאֵל בִּירוּשָׁלַיִם, לְפִי שֶׁנֶּחְלְקָה הַמַּלְכוּת לִשְׁנַיִם מִיָּרָבְעָם, וְהָיוּ הוֹלְכִים לָעֵגֶל שֶׁבְּבֵית אֵל וּבְדָן, עַד עַכְשָׁיו שֶׁגָּלוּ עֲשֶׂרֶת הַשְּׁבָטִים, וְהֶחֱזִירָם יִרְמְיָהוּ וּמָלַךְ עֲלֵיהֶם יֹאשִׁיָּהוּ, וּבָאוּ כֻּלָּם לִירוּשָׁלַיִם.

### passuk 23

### passuk 24
<b>הַתְּרָפִים.</b> צוּרוֹת שֶׁמְּדַבְּרִים עַל יְדֵי כְשָׁפִים, וְהָעוֹשֶׂה אוֹתָן צָרִיךְ לְכַוֵּן שָׁעָה אַחַת בְּשָׁנָה, וְשָׁנָה אַחַת רְאוּיָה לְכָךְ.

### passuk 25

### passuk 26

### passuk 27

### passuk 28

### passuk 29

### passuk 30
<b>וַיִּמְשְׁחוּ.</b> לֹא הָיָה צָרִיךְ מְשִׁיחָה, אֶלָּא מִפְּנֵי שֶׁהָיָה יְהוֹיָקִים אָחִיו גָּדוֹל מִמֶּנּוּ שְׁתֵּי שָׁנִים, כְּמוֹ שֶׁכָּתוּב בָּעִנְיָן.

### passuk 31

### passuk 32

### passuk 33

### passuk 34

### passuk 35
<b>אִישׁ כְּעֶרְכּוֹ.</b> כְּפִי עָשְׁרוֹ.

>Credit : sefaris
>License : CC-BY