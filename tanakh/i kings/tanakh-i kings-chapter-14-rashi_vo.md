
### passuk 1

### passuk 2

### passuk 3
<b>וְנִקֻּדִים.</b> מִין קְלָיוֹת, מְיַבְּשִׁין בְּתַנּוּר וְעוֹשִׂין אוֹתָן קֶמַח לַעֲשׂוֹת מִמֶּנּוּ מַאֲכָל, שֶׁקּוֹרִין לוֹ שְׁתִיתָא בִּלְשׁוֹן גְּמָרָא.

### passuk 4

### passuk 5
<b>וְהִיא מִתְנַכֵּרָה.</b> כְּאִלּוּ אֵינָהּ זֹאת.

### passuk 6
<b>שָׁלוּחַ אֵלַיִךְ.</b> מֵאֵת הַקָּדוֹשׁ בָּרוּךְ הוּא בִּשְׁלִיחוּת קָשָׁה.

### passuk 7

### passuk 8

### passuk 9

### passuk 10
<b>מַשְׁתִּין בְּקִיר.</b> תִּרְגֵּם יוֹנָתָן: יָדַע מַדָּע, מֵשִׁית בְּקִירוֹת לִבּוֹ.
<b>עָצוּר וְעָזוּב.</b> עָצוּר שֶׁיֵּשׁ לוֹ מַחֲזִיק יָד, כְּמוֹ: זֶה יַעְצֹר בְּעַמִּי, וְעָזוּב, שֶׁאֵין לוֹ מַחֲזִיק בַּיָּד.
<b>כַּאֲשֶׁר יְבַעֵר.</b> הַמְבַעֵר אֶת הַמַּאֲכָל בְּפִיו, לַעֲשׂוֹת גָּלָל, כָּךְ אֲבָעֵר אַחֲרָיו עַד תֻּמּוֹ.

### passuk 11

### passuk 12

### passuk 13
<b>דָּבָר טוֹב.</b> שֶׁבִּטֵּל מִשְׁמַרְתּוֹ, שֶׁהוֹשִׁיבוֹ אָבִיו שׁוֹמֵר שֶׁלֹּא יַעֲלֶה אִישׁ לָרֶגֶל, וּבִטֵּל מִשְׁמַרְתּוֹ וְעָלָה.

### passuk 14
<b>אֲשֶׁר יַכְרִית אֶת בֵּית יָרָבְעָם זֶה הַיּוֹם וּמֶה גַּם עַתָּה.</b> הַנּוֹלָדִים לוֹ הַיּוֹם, וַאֲשֶׁר עֲתִידִין לְהִוָּלֵד לוֹ מֵעַתָּה, כָּךְ תִּרְגֵּם יוֹנָתָן.

### passuk 15

### passuk 16

### passuk 17

### passuk 18

### passuk 19

### passuk 20

### passuk 21
<b>הָעִיר אֲשֶׁר בָּחַר ה'.</b> וְאַף עַל פִּי כֵן:

### passuk 22
<b>וַיַּעַשׂ יְהוּדָה הָרָע.</b> וְלֹא נָתְנוּ זֶה עַל לִבָּם.
<b>וַיְקַנְאוּ.</b> לְשׁוֹן קְנִיטָה.

### passuk 23
<b>גַּם הֵמָּה.</b> כִּשְׁאָר הַשְּׁבָטִים.

### passuk 24
<b>קָדֵשׁ.</b> נִאוּף.

### passuk 25
<b>שִׁישַׁק.</b> מָצִינוּ בְּמִדְרַשׁ (שִׁיר הַשִּׁירִים) הוּא פַּרְעֹה נְכֹה, וְנִקְרָא שִׁישַׁק, עַל שֶׁהָיָה שׁוֹקֵק וּמִתְאַוֶּה כָּל יָמָיו לְכִסֵּא הַשֵּׁן שֶׁהָיָה לִשְׁלֹמֹה חֲתָנוֹ, וְעַכְשָׁיו עָלָה וּלְקָחוֹ.

### passuk 26
<b>וְאֶת הַכֹּל לָקַח.</b> אֶת הַכִּסֵּא, הֶחָבִיב מִן הַכֹּל.

### passuk 27

### passuk 28
<b>יִשָּׂאוּם הָרָצִים.</b> לְפָנָיו לְכָבוֹד, וְאַחַר כָּךְ יְשִׁיבוּם אֶל תָּא שֶׁהָרָצִים עוֹמְדִים שָׁם תָּמִיד.

>Credit : sefaris
>License : CC-BY