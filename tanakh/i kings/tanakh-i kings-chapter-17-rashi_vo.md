
### passuk 1
<b>וַיֹּאמֶר אֵלִיָּהוּ הַתִּשְׁבִּי.</b> מֵאֶרֶץ (סְפָרִים אֲחֵרִים: שֵׁם הָעִיר) שֶׁשְּׁמָהּ תּוֹשָׁב.
<b>חַי ה'.</b> לָמָּה סְמָכוֹ כָּאן, אֶלָּא שֶׁהָלְכוּ אֵלִיָּהוּ וְאַחְאָב לְנַחֵם אֶת חִיאֵל בְּאֶבְלוֹ, אָמַר אַחְאָב לְאֵלִיָּהוּ: אֶפְשָׁר שֶׁקִּלְלַת הַתַּלְמִיד נִתְקַיְּמָה, וְקִלְלַת משֶׁה רַבֵּנוּ לֹא נִתְקַיְּמָה, שֶׁנֶּאֱמַר: וְסַרְתֶּם וַעֲבַדְתֶּם אֱלֹהִים אֲחֵרִים וְהִשְׁתַּחֲוִיתֶם לָהֶם, וְחָרָה אַף ה' בָּכֶם וְעָצַר אֶת הַשָּׁמָיִם,  וַהֲרֵי כָּל יִשְׂרָאֵל עוֹבְדִין עֲבוֹדָה זָרָה, וְאֵין גְּשָׁמִים נֶעֱצָרִים, מִיָּד וַיֹּאמֶר אֵלִיָּהוּ וְגוֹ'.

### passuk 2

### passuk 3
<b>וְנִסְתַּרְתָּ.</b> מִפְּנֵי אַחְאָב וְאִיזֶבֶל.

### passuk 4

### passuk 5

### passuk 6

### passuk 7
<b>וַיִּבַשׁ הַנַּחַל.</b> כְּדֵי שֶׁיֵּדַע צֹרֶךְ הַגְּשָׁמִים וְיַטְרִיחַ לְגַלּוֹת, שֶׁהָיָה קָשֶׁה בְּעֵינֵי הַקָּדוֹשׁ בָּרוּךְ הוּא שֶׁיִּשְׂרָאֵל שְׁרוּיִין בְּרָעָב.

### passuk 8

### passuk 9
<b>צָרְפָתָה.</b> שֵׁם הָעִיר.
<b>צִוִּיתִי שָׁם.</b> בְּפָמַלְיָא שֶׁלִּי, שֶׁתְּכַלְכֶּלְךָ שָׁם אִשָּׁה אַלְמָנָה.

### passuk 10
<b>קְחִי נָא לִי מְעַט מַיִם.</b> הוּא לֹא הָיָה מַכִּיר בָּאַלְמָנָה שֶׁאָמַר לוֹ הַקָּדוֹשׁ בָּרוּךְ הוּא, וְלָמַד מֵאֱלִיעֶזֶר עֶבֶד אַבְרָהָם, וְאָמַר: אוֹתָהּ שֶׁתִּתֵּן לִי מַיִם לִשְׁתּוֹת, הִיא הָאַלְמָנָה.

### passuk 11

### passuk 12
<b>מָעוֹג.</b> כְּמוֹ עוּגָה.
<b>מְלֹא כַף.</b> תִּרְגֵּם יוֹנָתָן: מְלֵי פִּיסַת יְדָא.
<b>בַצַּפָּחַת.</b> ביטויל"א בְּלַעַ"ז (בַּקְבּוּקוֹן), כְּמוֹ שֶׁנֶּאֱמַר בְּשָׁאוּל: צַפַּחַת הַמַּיִם אֲשֶׁר מֵרַאֲשׁוֹתָיו.
<b>וָמָתְנוּ.</b> מִשָּׁם וּלְהַלָּן נָמוּת בָּרָעָב.

### passuk 13
<b>עֻגָה קְטַנָּה בָרִאשֹׁנָה.</b> מִדְרַשׁ אַגָּדָה יֵשׁ, (לָמָּה בָּרִאשׁוֹנָה) בְּוַתֹּאמֶר לֵאָה בָּגָד.

### passuk 14

### passuk 15

### passuk 16

### passuk 17
<b>חָלָה בֶּן הָאִשָּׁה.</b> כְּדֵי שֶׁיִּצְטָרֵךְ לְמַפְתֵּחַ שֶׁלתְּחִיַּת הַמֵּתִים, כִּדְאִיתָא בְשִׁלְהֵי אַגַּדְתָּא דְּחֵלֶק.

### passuk 18
<b>לְהַזְכִּיר אֶת עֲוֹנִי.</b> עַד שֶׁלֹּא בָּאתָ אֵלַי, הָיוּ שׁוֹקְלִין מַעֲשַׂי וּמַעֲשֵׂה עִירִי, וְהָיִיתִי רְאוּיָה לְנֵס, מִשֶּׁבָּאתָ לְכָאן, לֹא נֶחְשַׁבְתִּי לִכְלוּם, וְאֵין צִדְקָתִי נִכֶּרֶת (סְפָרִים אֲחֵרִים: נִזְכֶּרֶת), וְכֵן בְּלוֹט הוּא אוֹמֵר: וְאָנֹכִי לֹא אוּכַל לְהִמָּלֵט הָהָרָה, אֵצֶל אַבְרָהָם, שֶׁלֹּא תְּהֵא זְכוּתִי נִזְכֶּרֶת אֶצְלוֹ.

### passuk 19

### passuk 20

### passuk 21
<b>וַיִּתְמֹדֵד.</b> מִלְּשׁוֹן מִדָּה, נִשְׁתַּטַּח עָלָיו.

>Credit : sefaris
>License : CC-BY