
### passuk 1
<b>וְלֹא יִחַם לוֹ.</b> אָמְרוּ רַבּוֹתֵינוּ: כָּל הַמְבַזֶּה בְּגָדִים, אֵינוֹ נֶהֶנָה מֵהֶם לַסוֹף, לְפִי שֶׁקָּרַע אֶת כְּנַף הַמְּעִיל לְשָׁאוּל. וּמִדְרַשׁ אַגָּדָה: אָמַר רַב שְׁמוּאֵל בַּר נַחֲמָנִי: כְּשֶׁרָאָה דָוִד אֶת הַמַּלְאָךְ עוֹמֵד בִּירוּשָׁלַיִם וְחַרְבּוֹ בְּיָדוֹ, נִצְטַנֵּן דָּמוֹ מִיִּרְאָתוֹ.

### passuk 2
<b>בְתוּלָה.</b> בְּתוּלֶיהָ מְחַמְּמִין אֶת בְּשָׂרָהּ.
<b>סֹכֶנֶת.</b> מְחַמֶּמֶת, וְכֵן: וּבוֹקֵעַ עֵצִים יִסָּכֶן בָּם.

### passuk 3

### passuk 4
<b>לֹא יְדָעָהּ.</b> שֶׁהַבְּתוּלָה יָפָה לְחַמֵּם מִן הַבְּעוּלָה. וְרַבּוֹתֵינוּ אָמְרוּ: מִשּׁוּם לֹא יַרְבֶּה לּוֹ נָשִׁים, וּכְבָר הָיוּ לוֹ שְׁמוֹנָה עָשָׂר.

### passuk 5
<b>מִתְנַשֵּׂא.</b> מִתְפָּאֵר.
<b>וַחֲמִשִּׁים אִישׁ.</b> נְטוּלֵי טְחוֹל וַחֲקוּקֵי כַּפּוֹת רַגְלַיִם.

### passuk 6
<b>וְלֹא עֲצָבוֹ.</b> לֹא הִכְעִיסוֹ, לִמֶּדְךָ שֶׁהַמּוֹנֵעַ תּוֹכָחָה מִבְּנוֹ, מְבִיאוֹ לִידֵי מִיתָה.
<b>וְגַם הוּא טוֹב תֹּאַר.</b> כְּאַבְשָׁלוֹם, שֶׁנֶּאֱמַר: וּכְאַבְשָׁלוֹם לֹא הָיָה אִישׁ יָפֶה, הִיא גָּרְמָה לָהֶם שֶׁנִּתְגָּאוּ.
<b>וְאֹתוֹ יָלְדָה.</b> אִמּוֹ.
<b>אַחֲרֵי אַבְשָׁלוֹם.</b> כְּלוֹמַר גִּדְּלַתּוֹ אַחַר תַּרְבּוּת שֶׁגִּדְלָה אִמּוֹ שֶׁל אַבְשָׁלוֹם.

### passuk 7
<b>עִם יוֹאָב בֶּן צְרוּיָה.</b> לְפִי שֶׁהָיָה יוֹדֵעַ שֶׁבְּלִבּוֹ שֶׁל דָּוִד עָלָיו, עַל שֶׁהָרַג אֶת אַבְנֵר וַעֲמָשָׂא וְאַבְשָׁלוֹם, וְסוֹפוֹ שֶׁיְּצַוֶּה אֶת בְּנוֹ הַמּוֹלֵךְ תַּחְתָּיו עָלָיו, לְפִיכָךְ הָיָה רוֹצֶה שֶׁיִּמְלֹךְ זֶה עַל יָדוֹ, וְיֶאֱהָבֶנּוּ.
<b>וְעִם אֶבְיָתָר הַכֹּהֵן.</b> שֶׁנִּסְתַּלֵּק מִן הַכְּהֻנָּה מִשֶּׁבָּרַח דָּוִד מִירוּשָׁלַיִם מִפְּנֵי אַבְשָׁלוֹם, שֶׁשָּׁאַל בָּאוּרִים וְתֻמִּים וְלֹא עָלְתָה לּוֹ, שֶׁנֶּאֱמַר: וַיַּעַל אֶבְיָתָר, וְהָיָה מִבְּנֵי בָּנָיו שֶׁל עֵלִי, וְיָדַע שֶׁלֹּא יְשַׁמֵּשׁ בִּימֵי שְׁלֹמֹה, שֶׁהֲרֵי נֶאֱמַר לְעֵלִי: וַהֲקִימֹתִי לִי כֹּהֵן נֶאֱמָן וְהִתְהַלֵּךְ לִפְנֵי מְשִׁיחִי, וְהָיָה חָפֵץ שֶׁיַּעֲמֹד זֶה עַל יָדוֹ.

### passuk 8
<b>וְנָתָן הַנָּבִיא.</b> שֶׁנִּבֵּא לְדָוִד שֶׁשְּׁלֹמֹה יִמְלֹךְ, כְּמוֹ שֶׁנֶּאֱמַר בְּדִבְרֵי הַיָּמִים: וּשְׁלֹמֹה יִהְיֶה שְׁמוֹ.

### passuk 9
<b>וּמְרִיא.</b> שׁוֹר שֶׁל פְּטָם.
<b>אֶבֶן הַזֹּחֶלֶת.</b> אֶבֶן גְּדוֹלָה, שֶׁהָיוּ הַבַּחוּרִים מְנַסִּין בָּהּ אֶת כֹּחָם לַהֲזִיזָהּ וּלְגָרְרָהּ, לְשׁוֹן מַיִם זוֹחֲלִין: זוֹחֲלֵי עָפָר. וְיוֹנָתָן תִּרְגֵּם: אֶבֶן סְכוּתָא, שֶׁעוֹמְדִין עָלֶיהָ וְצוֹפִין לְמֵרָחוֹק.
<b>עֵין רֹגֵל.</b> תִּרְגֵּם יוֹנָתָן: עֵין קַצְרָא, הוּא כּוֹבֵס, שֶׁמְּתַקֵּן בִּגְדֵי צֶמֶר בְּרַגְלָיו, עַל יְדֵי בְּעִיטָה.

### passuk 10
<b>וְאֶת שְׁלֹמֹה אָחִיו לֹא קָרָא.</b> שֶׁיּוֹדֵעַ הָיָה, שֶׁהִתְנַבֵּא עָלָיו הַנָּבִיא לִמְלֹךְ.

### passuk 11

### passuk 12
<b>וּמַלְּטִי אֶת נַפְשֵׁךְ.</b> מִן הַמַּחֲלֹקֶת לְאַחַר מוֹת הַמֶּלֶךְ, שֶׁיִּרְצֶה בְּנֵךְ לִמְלֹךְ, כְּמָה שֶׁהִבְטִיחוֹ הַקָּדוֹשׁ בָּרוּךְ הוּא.

### passuk 13

### passuk 14

### passuk 15

### passuk 16

### passuk 17

### passuk 18

### passuk 19

### passuk 20

### passuk 21
<b>חַטָּאִים.</b> חֲסֵרִים וּמְנוּעִין מִן הַגְּדֻלָּה, כְּמוֹ: אֶל הַשַּׂעֲרָה וְלֹא יַחֲטִא.

### passuk 22

### passuk 23

### passuk 24
<b>אַתָּה אָמַרְתָּ.</b> בִּתְמִיָּה.

### passuk 25
<b>כִּי יָרַד הַיּוֹם.</b> שֶׁהָעִיר הָיְתָה גְּבוֹהָה, וְאֶבֶן הַזּוֹחֶלֶת לְמַטָּה בַּגַּיְא.

### passuk 26

### passuk 27

### passuk 28

### passuk 29

### passuk 30

### passuk 31

### passuk 32

### passuk 33
<b>עַל הַפִּרְדָּה אֲשֶׁר לִי.</b> הוּא סִימָן לוֹ שֶׁיִּמְלֹךְ, וּתְחִלַּת הַגְּדֻלָּה, שֶׁאֵין הֶדְיוֹט רוֹכֵב עַל סוּסוֹ שֶׁל מֶלֶךְ.
<b>אֶל גִּחוֹן.</b> הוּא מַעְיַן הַשִּׁלּוֹחַ, מִכָּאן שֶׁאֵין מוֹשְׁחִין אֶת הַמְּלָכִים אֶלָּא עַל הַמַּעְיָן, סִימָן שֶׁתִּמָּשֵׁךְ מַלְכוּתוֹ.

### passuk 34
<b>וּמָשַׁח אֹתוֹ.</b> נוֹתֵן לוֹ שֶׁמֶן בֵּין רִיסֵי עֵינָיו, כְּמִין נֵזֶר.

### passuk 35

### passuk 36
<b>אָמֵן.</b> שֶׁיִּחְיֶה שְׁלֹמֹה.

### passuk 37
<b>מִכִּסֵּא אֲדֹנִי הַמֶּלֶךְ.</b> מִכָּאן שֶׁאֵין אָדָם מִתְקַנֵּא בִּבְנוֹ.

### passuk 38
<b>וְהַכְּרֵתִי וְהַפְּלֵתִי.</b> תִּרְגֵּם יוֹנָתָן: וְקַשָּׁתַיָּא וְקַלָּעַיָּא. וְרַבּוֹתֵינוּ אָמְרוּ: אוּרִים וְתֻמִּים.

### passuk 39
<b>אֶת קֶרֶן הַשֶּׁמֶן.</b> מִשֶּׁמֶן הַמִּשְׁחָה שֶׁעָשָׂה משֶׁה.
<b>מִן הָאֹהֶל.</b> שֶׁהָאָרוֹן נָתוּן בְּעִיר דָּוִד, וּצְלוֹחִית שֶׁל שֶׁמֶן הַמִּשְׁחָה לִפְנֵי הָאָרוֹן (יומא נב ב).

### passuk 40
<b>בַּחֲלִלִים.</b> פלאוט"י בְּלַעַ"ז (חָלִיל).
<b>וַתִּבָּקַע הָאָרֶץ.</b> דִּבְּרוּ הַנְּבִיאִים בִּלְשׁוֹן הֲבַאי, כִּלְשׁוֹן בְּנֵי אָדָם.

### passuk 41

### passuk 42

### passuk 43
<b>אֲבָל אֲדֹנֵינוּ.</b> כְּלוֹמַר, עַכְשָׁיו אֵין בְּשׂוֹרָתִי טוֹבָה לְךָ.

### passuk 44

### passuk 45

### passuk 46

### passuk 47

### passuk 48

### passuk 49

### passuk 50
<b>בְּקַרְנוֹת הַמִּזְבֵּחַ.</b> שֶׁהָיָה בְּגִבְעוֹן, אָמַר: הֲרוּגֵי בֵּית דִּין נִקְבָּרִין בְּקִבְרֵי בֵּית דִּין, אָמוּת כָּאן, וְאֶקָּבֵר בְּקִבְרֵי אֲבוֹתַי (תנחומא מסעי יב).

>Credit : sefaris
>License : CC-BY