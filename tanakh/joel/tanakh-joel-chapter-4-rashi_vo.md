
### passuk 1

### passuk 2
<b>אל עמק יהושפט.</b> ארד עמם בעומק הדין, יהושפט משפטי יה:

### passuk 3
<b>ידו גורל.</b> כמו וידו אבן בי (איכה ג׳:נ״ג):

### passuk 4
<b>הגמול אתם משלמים.</b> זהו הגמול שנתן שלמה לחירם מלך צור עשרים עיר (מלכים א ט):
<b>קל מהרה.</b> לשון זריזות:

### passuk 5

### passuk 6

### passuk 7

### passuk 8
<b>לשבאים וגו'.</b> לבני שבא:
<b>כי ה' דבר.</b> והיכן דבר עבד עבדים יהיה לאחיו (בראשית ט׳:כ״ה) כן מפורש במכילתין:

### passuk 9
<b>קדשו מלחמה.</b> אם תוכלון אתם להלחם כנגדי:

### passuk 10
<b>אתיכם.</b> קלטר"ש בלע"ז: 
<b>מזמרותיכם.</b> שרפש"א בלע"ז:

### passuk 11
<b>עושו.</b> כמו חושו כך חברו מנחם ויונתן תרגם יתכנשון ואומר אני שהוא לשון עשת ברזל המכונס יחד מש"א בלע"ז ואין תי"ו בו יסוד: 
<b>שמה הנחת ה' גבוריך.</b> שם בקבוצת עמק יהושפט ישבור גבורתכם כן תרגם יונתן ואיני יודע אם ל' ארמי הורדה או לשון חתת והנו"ן בו נופל כמו (דניאל ב) הנעל לדניאל קדם מלכא שאין בו אות שורש אלא על:

### passuk 12

### passuk 13
<b>שלחו מגל וגו'.</b> שלחו חרבות אותם ההולכים בשליחותי לחבל את אויבי ה':
<b>כי בשל קציר.</b> כלומר כי הגיע עתם ודמה הדבר לקציר שקוצרים אותו במגלות כשגמר בישולו:
<b>באו רדו כי מלאה גת.</b> מן הענבים באו ודרכו אותם כלומר נתמלא סאת עוונם. <b>רדו</b> ל' כבישה ורדוי כמו ורדו בדגת הים (בראשית א׳:כ״ח):
<b>השיקו היקבים.</b> קול קילוח היקבים היורד תוך הבור שלפני הגיתות נשמע:

### passuk 14
<b>בעמק החרוץ.</b> ששם חרוץ שהמשפט אמת וכן תרגם יונתן מישר פילוג דינא:

### passuk 15
<b>אספו נגהם.</b> הכניסו אורם:

### passuk 16
<b>מציון ישאג.</b> ממה שעשו לציון:
<b>ורעשו שמים וארץ.</b> יפרע משרים של מעלה (שרי הכשדים) ואח"כ מן (הכשדים): 
<b>מחסה.</b> לשון כסוי ובלע"ז אבריאיי"ל:

### passuk 17

### passuk 18
<b>אפיקי.</b> מקום מוצא מים:
<b>והשקה את נחל השטים.</b> כמשמעו ומשקי ית מישר שטים ומדרשו יכפר על עון פעור (עיין זכריה יד):

### passuk 19
<b>מצרים וגו'.</b> סמכן זה לזה לפורעניות אתה מוצא שאילולי מצרים לא היתה אדום שנא' (מלכי' א א) כי ששה חדשים ישב יואב עד הכרית כל זר באדום וכתיב (שם א) ויברח הדד הוא ואנשים אדומיים וימצא הדד חן בעיני פרעה וגומר והדד שמע כי שכב דוד עם אבותיו וגומר ובאחרונה ויהי לשטן לשלמה אמר הקב"ה אני אכלה זו וזו:
<b>מחמס בני יהודה.</b> בשביל חמס שעשו עכו"ם לבני יהודה אשר שפכו את דמם:

### passuk 20

### passuk 21
<b>ונקיתי דמם לא נקיתי.</b> ואף אם אנקה אותם משאר עבירות שבידם ומרעות שעשו לי דמם של בני יהודה לא אנקה מהם אימתי תהיה זאת בזמן שהקב"ה שוכן בציון:

>Credit : sefaris
>License : CC-BY