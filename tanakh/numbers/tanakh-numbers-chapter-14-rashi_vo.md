
### passuk 1
<b>כל העדה.</b> סנהדראות:

### passuk 2
<b>לו מתנו.</b> הלואי ומתנו:

### passuk 3

### passuk 4
<b>נתנה ראש.</b> כתרגומו נמני רישא, נשים עלינו מלך, ורבותינו פרשו לשון עבודה זרה:

### passuk 5

### passuk 6

### passuk 7

### passuk 8

### passuk 9
<b>אל תמרדו.</b> ושוב ואתם אל תיראו: 
<b>כי לחמנו הם.</b> נאכלם כלחם: 
<b>סר צלם.</b> מגנם וחזקם כשרים שבהם מתו, איוב שהיה מגין עליהם. דבר אחר צלו של מקום סר מעליהם:

### passuk 10
<b>לרגום אתם.</b> את יהושע וכלב: 
<b>וכבוד ה'.</b> הענן ירד שם:

### passuk 11
<b>עד אנה.</b> עד היכן: 
<b>ינאצני.</b> ירגיזוני: 
<b>בכל האתות.</b> בשביל כל הנסים שעשיתי להם היה להם להאמין שהיכולת בידי לקים הבטחתי:

### passuk 12
<b>ואורשנו.</b> לשון תרוכין ואם תאמר מה אעשה לשבועת אבות: 
<b>ואעשה אתך לגוי גדול.</b> שאתה מזרעם:

### passuk 13
<b>ושמעו מצרים.</b> ושמעו את אשר תהרגם: 
<b>כי העלית.</b> כי משמש בלשון אשר, והם ראו אשר העלית בכחך הגדול אותם מקרבם וכשישמעו שאתה הורגם לא יאמרו שחטאו לך, אלא יאמרו שכנגדם יכלת להלחם אבל כנגד יושבי הארץ לא יכלת להלחם וזה הוא:

### passuk 14
<b>ואמרו אל יושב הארץ הזאת.</b> כמו על יושב הארץ הזאת ומה יאמרו עליהם, מה שאמור בסוף הענין, מבלתי יכלת ה', בשביל ששמעו כי אתה ה' שוכן בקרבם, ועין בעין אתה ה' נראה להם, והכל בדרך חבה, ולא הכירו בך שנתקה אהבתך מהם עד הנה:

### passuk 15
<b>והמתה את העם הזה כאיש אחד.</b> פתאום, ומתוך כך יאמרו הגוים אשר שמעו את שמעך וגו':

### passuk 16
<b>מבלתי יכלת וגו'.</b> לפי שיושבי הארץ חזקים וגבורים, ואינו דומה פרעה לשלשים ואחד מלכים, זאת יאמרו על יושב הארץ הזאת <b>מבלתי יכלת</b> — מתוך שלא היה יכלת בידו להביאם שחטם: 
<b>יכלת.</b> שם דבר הוא: 

### passuk 17
<b>יגדל נא כח ה'.</b> לעשות דבורך: 
<b>כאשר דברת לאמר.</b> ומהו הדבור: 

### passuk 18
<b>ה' ארך אפים.</b> לצדיקים ולרשעים כשעלה משה למרום מצאו משה להקדוש ברוך הוא שהיה יושב וכותב ה' ארך אפים. אמר לו לצדיקים. אמר לו הקדוש ברוך הוא אף לרשעים. אמר לו רשעים יאבדו. אמר לו הקדוש ברוך הוא חייך שתצטרך לדבר. כשחטאו ישראל בעגל ובמרגלים התפלל משה לפניו בארך אפים, אמר לו הקב"ה והלא אמרת לי לצדיקים. אמר לו והלא אמרת לי אף לרשעים: 
<b>ונקה.</b> לשבים: 
<b>לא ינקה.</b> לשאינן שבים:

### passuk 19

### passuk 20
<b>כדברך.</b> בשביל מה שאמרת פן יאמרו מבלתי יכלת ה':

### passuk 21
<b>ואולם.</b> כמו אבל זאת אעשה להם: 
<b>חי אני.</b> לשון שבועה כשם שאני חי וכבודי ימלא את כל הארץ, כך אקים להם, כי כל האנשים הרואים וגו' אם יראו את הארץ. הרי זה מקרא מסורס, חי אני כי כל האנשים אם יראו את הארץ וכבודי ימלא את כל הארץ, שלא יתחלל שמי במגפה הזאת לומר מבלתי יכלת ה' להביאם, שלא אמיתם פתאום כאיש אחד אלא באחור ארבעים שנה מעט מעט:

### passuk 22
<b>וינסו.</b> כמשמעו: 
<b>זה עשר פעמים.</b> שנים בים שנים במן ושנים בשלו וכו', כדאיתא במסכת ערכין (טו, א):

### passuk 23
<b>אם יראו.</b> לא יראו: 
<b>לא יראוה.</b> לא יראו את הארץ:

### passuk 24
<b>רוח אחרת.</b> שתי רוחות אחת בפה ואחת בלב, למרגלים אמר, אני עמכם בעצה, ובלבו היה לומר האמת ועל ידי כן היה בו כח להשתיקם, כמו שנאמר (לעיל יג, ל) ויהס כלב, שהיו סבורים שיאמר כמותם, זהו שנאמר בספר (יהושע יד, ז) ואשב אתו דבר כאשר עם לבבי, ולא כאשר עם פי: 
<b>וימלא אחרי.</b> וימלא את לבו אחרי וזה מקרא קצר: 
<b>אשר בא שמה.</b> חברון תנתן לו: 
<b>יורשנה.</b> כתרגומו יתרכינה, יורישו את הענקים ואת העם אשר בה, ואין לתרגמו יירתינה, אלא במקום יירשנה:

### passuk 25
<b>והעמלקי וגו'.</b> אם תלכו שם יהרגו אתכם, מאחר שאיני עמכם: 
<b>מחר פנו.</b> לאחוריכם וסעו לכם וגו':

### passuk 26

### passuk 27
<b>לעדה הרעה וגו'.</b> אלו המרגלים, מכאן לעדה שהיא עשרה: 
<b>אשר המה מלינים.</b> את ישראל עלי: 
<b>את תלנות בני ישראל אשר המה מלינים.</b> המרגלים מלינים אותם עלי שמעתי:

### passuk 28
<b>חי אני.</b> לשון שבועה — <b>אם לא וגו' כן אעשה.</b> כביכול איני חי: 
<b>כאשר דברתם.</b> שבקשתם ממני, או במדבר הזה לו מתנו (פסוק ב): 

### passuk 29
<b>וכל פקדיכם לכל מספרכם.</b> כל הנמנה לכל מספר, שאתם נמנין בו, כגון לצאת ולבא לצבא ולתת שקלים, כל המנויים לכל אותן מספרות ימותו, ואלו הן מבן כ' שנה וגו', להוציא שבטו של לוי שאין פקודיהם מבן עשרים:

### passuk 30

### passuk 31

### passuk 32
<b>ופגריכם אתם.</b> כתרגומו לפי שדבר על הבנים להכניסם לארץ ובקש לומר ואתם תמותו, נופל לשון זה כאן לומר אתם:

### passuk 33
<b>ארבעים שנה.</b> לא מת אחד מהם פחות מבן ששים, לכך נגזר ארבעים, כדי שיהיו אותם של בני עשרים מגיעין לכלל ששים ושנה ראשונה היתה בכלל, ואף על פי שקדמה לשלוח המרגלים, לפי שמשעשו את העגל עלתה גזרה זו במחשבה אלא שהמתין להם עד שתתמלא סאתם, וזהו שנאמר (שמות לב, לד) וביום פקדי, במרגלים, ופקדתי עליהם חטאתם, ואף כאן נאמר תשאו את עונתיכם, שתי עונות של עגל ושל תלונה. וחשב להם במנין חייהם מקצת שנה ככלה, וכשנכנסו לשנת ששים מתו אותם של בני עשרים: 
<b>ונשאו את זנותיכם.</b> כתרגומו ויקבלון ית חוביכון:

### passuk 34
<b>את תנואתי.</b> שהניאותם את לבבכם מאחרי תנואה לשון הסרה, כמו (במדבר ל, ו) כי הניא אביה אתה:

### passuk 35

### passuk 36
<b>וישבו וילינו עליו.</b> וכששבו מתור הארץ הרעימו עליו את כל העדה בהוצאת דבה אותם אנשים וימותו כל הוצאת דבה לשון חנוך דברים, שמלקיחים לשונם לאדם לדבר בו, כמו (שה"ש ז, י) דובב שפתי ישנים. וישנה לטובה וישנה לרעה, לכך נאמר כאן מוצאי דבת הארץ רעה, שיש דבה שהיא טובה: 
<b>דבה.</b> פרלדי"ץ בלע"ז [לשון הרע]:

### passuk 37
<b>במגפה לפני ה'.</b> באותה מיתה ההגונה להם מדה כנגד מדה הם חטאו בלשון, ונשתרבב לשונם עד טבורם ותולעים יוצאים מלשונם ובאין לתוך טבורם, לכך נאמר במגפה ולא במגפה, וזהו לפני ה', באותה הראויה להם על פי מדותיו של הקדוש ברוך הוא, שהוא מודד מדה כנגד מדה:

### passuk 38
<b>ויהושע וכלב חיו וגו'.</b> מה תלמוד לומר חיו מן האנשים ההם, אלא מלמד שנטלו חלקם של מרגלים בארץ וקמו תחתיהם לחיים:

### passuk 39

### passuk 40
<b>אל ראש ההר.</b> והוא הדרך העולה לארץ ישראל: 
<b>הננו ועלינו אל המקום.</b> לארץ ישראל: 
<b>אשר אמר ה'.</b> לתתה לנו שם נעלה: 
<b>כי חטאנו.</b> על אשר אמרנו הלא טוב לנו שוב מצרימה:

### passuk 41
<b>והוא לא תצלח.</b> זו שאתם עושין לא תצלח:

### passuk 42

### passuk 43
<b>כי על כן שבתם.</b> כלומר כי זאת תבא לכם על אשר שבתם וגו':

### passuk 44
<b>ויעפלו.</b> לשון חוזק וכן (חבקוק ב, ד) הנה עפלה אינגרי"ש בלע"ז [עזי רוח] לשון עזות, וכן (מיכה ד, ח) עפל בת ציון, (ישעיה לב, יד) עפל ובחן. ומדרש תנחומא מפרשו לשון אופל, הלכו חשכים שלא ברשות:

### passuk 45
<b>ויכתום.</b> כמו (דברים ט, כא) ואכת אתו טחון, מכה אחר מכה: 
<b>עד החרמה.</b> שם המקום נקרא על שם המאורע:

>Credit : http://mobile.tora.ws (on your way)
>License : Public Domain