
### passuk 1

### passuk 2
<b>ומגרש.</b> רוח מקום חלק חוץ לעיר סביב להיות לנוי לעיר, ואין רשאין לבנות שם בית ולא לנטוע כרם ולא לזרוע זריעה:

### passuk 3
<b>ולכל חיתם.</b> ולכל צרכיהם:

### passuk 4
<b>אלף אמה סביב.</b> ואחריו הוא אומר אלפים באמה, הא כיצד אלפים, הוא נותן להם סביב, ומהם אלף הפנימיים למגרש והחיצונים לשדות וכרמים:

### passuk 5

### passuk 6

### passuk 7

### passuk 8

### passuk 9

### passuk 10

### passuk 11
<b>והקריתם.</b> אין הקריה אלא לשון הזמנה וכן הוא אומר (בראשית כז, כ) כי הקרה ה' אלהיך לפני:

### passuk 12
<b>מגאל.</b> מפני גואל הדם שהוא קרוב לנרצח:

### passuk 13
<b>שש ערי מקלט.</b> מגיד שאף על פי שהבדיל משה בחייו שלש ערים בעבר הירדן, לא היו קולטות עד שנבחרו שלש שנתן יהושע בארץ כנען:

### passuk 14
<b>את שלש הערים וגו'.</b> אף על פי שבארץ כנען תשעה שבטים וכאן אינן אלא שנים וחצי, השוה מנין ערי מקלט שלהם משום דבגלעד נפישי רוצחים, דכתיב (הושע ו, ח) גלעד קרית פועלי און עקבה מדם:

### passuk 15

### passuk 16
<b>ואם בכלי ברזל הכהו.</b> אין זה מדבר בהורג בשוגג הסמוך לו, אלא בהורג במזיד ובא ללמד, שההורג בכל דבר צריך שיהא בו שעור כדי להמית, שנאמר בכלם אשר ימות בו, דמתרגמינן דהיא כמסת דימות ביה, חוץ מן הברזל, שגלוי וידוע לפני הקדוש ברוך הוא שהברזל ממית בכל שהוא אפלו מחט, לפיכך לא נתנה בו תורה שעור לכתוב בו אשר ימות בו. ואם תאמר בהורג בשוגג הכתוב מדבר, הרי הוא אומר למטה או בכל אבן אשר ימות בה בלא ראות וגו', למד על האמורים למעלה שבהורג במזיד הכתוב מדבר:

### passuk 17
<b>באבן יד.</b> שיש בה מלא יד: 
<b>אשר ימות בה.</b> שיש בה שעור להמית, כתרגומו לפי שנאמר (שמות כא, יח) והכה איש את רעהו באבן, ולא נתן בה שעור, יכול כל שהוא, לכך נאמר אשר ימות בה:

### passuk 18
<b>או בכלי עץ יד.</b> לפי שנאמר וכי יכה איש את עבדו או את אמתו בשבט (שמות כא), יכול כל שהוא, לכך נאמר בעץ אשר ימות בו, שיהא בו כדי להמית:

### passuk 19
<b>בפגעו בו.</b> אפלו בתוך ערי מקלט:

### passuk 20
<b>בצדיה.</b> כתרגומו, בכמנא במארב:

### passuk 21

### passuk 22
<b>בפתע.</b> באונס ותרגומו בתכיף, שהיה סמוך לו, ולא היה לו שהות להזהר עליו:

### passuk 23
<b>או בכל אבן אשר ימות בה.</b> הכהו: 
<b>בלא ראות.</b> שלא ראהו: 
<b>ויפל עליו.</b> מכאן אמרו ההורג דרך ירידה גולה, דרך עליה אינו גולה:

### passuk 24

### passuk 25
<b>עד מות הכהן הגדול.</b> שהוא בא להשרות שכינה בישראל ולהאריך ימיהם, והרוצח בא לסלק את השכינה מישראל ומקצר את ימי החיים אינו כדאי שיהא לפני כהן גדול. דבר אחר לפי שהיה לו לכהן גדול להתפלל שלא תארע תקלה זו לישראל בחייו: 
<b>אשר משח אתו בשמן הקדש.</b> לפי פשוטו מן המקראות הקצרים הוא, שלא פרש מי משחו, אלא כמו אשר משחו המושח אותו בשמן הקדש ורבותינו דרשוהו במסכת מכות (יא, ב) לראיית דבר, ללמד שאם עד שלא נגמר דינו מת כהן גדול ומנו אחר תחתיו ולאחר מכאן נגמר דינו, חוזר במיתתו של שני, שנאמר אשר משח אתו, וכי הוא משחו לכהן או הכהן משח אותו, אלא להביא את הנמשח בימיו שמחזירו במיתתו:

### passuk 26

### passuk 27
<b>אין לו דם.</b> הרי הוא כהורג את המת שאין לו דם:

### passuk 28

### passuk 29
<b>בכל מושבתיכם.</b> למד שתהא סנהדרין קטנה נוהגת בחוצה לארץ כל זמן שנוהגת בארץ ישראל:

### passuk 30
<b>כל מכה נפש וגו'.</b> הבא להרגו על שהכה את הנפש: 
<b>לפי עדים ירצח.</b> שיעידו שבמזיד ובהתראה הרגו:

### passuk 31
<b>ולא תקחו כפר.</b> לא יפטר בממון:

### passuk 32
<b>ולא תקחו כפר לנוס אל עיר מקלטו.</b> למי שנס אל עיר מקלטו שהרג בשוגג אינו נפטר מגלות בממון לתן כפר לשוב לשבת בארץ בטרם ימות הכהן: 
<b>לנוס.</b> כמו לנס, כמו (מיכה ב, ח) שובי מלחמה, ששבו מן המלחמה, וכן (צפניה ג, יח) נוגי ממועד, וכן (יהושע ה, ה) כי מלים היו, כאשר תאמר שוב על מי ששב כבר, ומול על מי שמל כבר, כן תאמר לנוס על מי שנס כבר, וקורהו נוס כלומר מברח ואם תאמר לנוס לברוח, ותפרשהו לא תקחו כפר למי שיש לו לברוח לפטרו מן הגלות, לא ידעתי היאך יאמר לשוב לשבת בארץ, הרי עדין לא נס ומהיכן ישוב:

### passuk 33
<b>ולא תחניפו.</b> ולא תרשיעו, כתרגומו ולא תחיבון:

### passuk 34
<b>אשר אני שכן בתוכה.</b> שלא תשכינו אותי בטמאתה: 
<b>כי אני ה' שכן בתוך בני ישראל.</b> אף בזמן שהם טמאים שכינה ביניהם:

>Credit : http://mobile.tora.ws (on your way)
>License : Public Domain