
### passuk 1

### passuk 2

### passuk 3
<b>אולי יקרה ה' לקראתי.</b> אינו רגיל לדבר עמי ביום: 
<b>וילך שפי.</b> כתרגומו יחידי, לשון שופי ושקט, שאין עמו אלא שתיקה:

### passuk 4
<b>ויקר.</b> לשון עראי, לשון גנאי, לשון טמאת קרי, כלומר בקושי ובבזיון, ולא היה נגלה עליו ביום אלא בשביל להראות חבתן של ישראל: 
<b>את שבעת המזבחת.</b> שבעה מזבחות ערכתי אין כתיב כאן, אלא את שבעת המזבחות, אמר לפניו אבותיהם של אלו בנו לפניך שבעה מזבחות, ואני ערכתי כנגד כלן אברהם בנה ארבעה (בראשית יב, ז) ויבן שם מזבח לה' הנראה אליו, (שם יב, ח) ויעתק משם ההרה וגו', (שם יג, יח) ויאהל אברם וגו' ואחד בהר המוריה. ויצחק בנה אחד (שם כו, כה) ויבן שם מזבח וגו'. ויעקב בנה שתים, אחד בשכם ואחד בבית אל: 
<b>ואעל פר ואיל במזבח.</b> ואברהם לא העלה אלא איל אחד:

### passuk 5

### passuk 6

### passuk 7
<b>ארה לי יעקב ולכה זעמה ישראל.</b> בשני שמותיהם אמר לו לקללם, שמא אחד מהם אינו מבהק:

### passuk 8
<b>מה אקב לא קבה אל.</b> כשהיו ראוים להתקלל לא נתקללו, כשהזכיר אביהם את עונם, כי באפם הרגו איש לא קלל אלא אפם, שנאמר (בראשית מט) ארור אפם. כשנכנס אביהם במרמה אצל אביו היה ראוי להתקלל, מה נאמר שם (שם כז, לג) גם ברוך יהיה. במברכים נאמר (דברים כז, יב) אלה יעמדו לברך את העם. במקללים לא נאמר ואלה יעמדו לקלל את העם, אלא על הקללה, לא רצה להזכיר עליהם שם קללה: 
<b>לא זעם ה'.</b> אני אין כחי אלא שאני יודע לכון השעה שהקדוש ברוך הוא כועס בה, והוא לא כעס כל הימים הללו שבאתי אליך, וזהו שנאמר (מיכה ו, ה) עמי זכר נא מה יעץ וגו' ומה ענה אתו בלעם וגו' למען דעת צדקות ה':

### passuk 9
<b>כי מראש צרים אראנו.</b> אני מסתכל בראשיתם ובתחלת שרשיהם, ואני רואה אותם מיסדים וחזקים כצורים וגבעות הללו על ידי אבות ואמהות: 
<b>הן עם לבדד ישכן.</b> הוא אשר זכו לו אבותיו לשכון בדד, כתרגומו: 
<b>ובגוים לא יתחשב.</b> כתרגומו, לא יהיו נעשין כלה עם שאר האמות, שנאמר (ירמיה ל, יא) כי אעשה כלה בכל הגוים וגו' אינן נמנין עם השאר דבר אחר כשהן שמחין אין אמה שמחה עמהם, שנאמר (דברים לב, יב) ה' בדד ינחנו. וכשהאמות בטובה, הם אוכלין עם כל אחד ואחד ואין עולה להם מן החשבון, וזהו, ובגוים לא יתחשב:

### passuk 10
<b>מי מנה עפר יעקב וגו'.</b> כתרגומו, דעדקיא דבית יעקב וכו' מארבע משריתא, מארבע דגלים דבר אחר עפר יעקב אין חשבון במצות שהם מקימין בעפר (דברים כב, י) לא תחרוש בשור ובחמור, (ויקרא יט, יט) לא תזרע כלאים, אפר פרה, ועפר סוטה וכיוצא בהם: 
<b>ומספר את רבע ישראל.</b> רביעותיהן, זרע היוצא מן התשמיש שלהם: 
<b>תמת נפשי מות ישרים.</b> שבהם:

### passuk 11

### passuk 12

### passuk 13
<b>וקבנו לי.</b> לשון צווי, קללהו לי:

### passuk 14
<b>שדה צופים.</b> מקום גבוה היה ששם הצופה עומד לשמור אם יבא חיל על העיר: 
<b>ראש הפסגה.</b> בלעם לא היה קוסם כבלק, ראה בלק שעתידה פרצה להפרץ בישראל משם ששם מת משה כסבור ששם תחול עליהם הקללה, וזו היא הפרצה שאני רואה:

### passuk 15
<b>אקרה כה.</b> מאת הקדוש ברוך הוא, <b>אקרה</b> — לשון אתפעל: 

### passuk 16
<b>וישם דבר בפיו.</b> ומה היא השימה הזאת, ומה חסר המקרא באמרו שוב אל בלק וכה תדבר, אלא כשהיה שומע שאינו נרשה לקלל, אמר מה אני חוזר אצל בלק לצערו ונתן לו הקדוש ברוך הוא רסן וחכה בפיו כאדם הפוקס בהמה בחכה להוליכה אל אשר ירצה. אמר לו על כרחך תשוב אל בלק:

### passuk 17
<b>ושרי מואב אתו.</b> ולמעלה הוא אומר וכל שרי מואב, כיון שראו שאין בו תקוה הלכו להם מקצתם, ולא נשארו אלא מקצתם: 
<b>מה דבר ה'.</b> לשון צחוק הוא זה, כלומר אינך ברשותך:

### passuk 18
<b>קום בלק.</b> כיון שראהו מצחק בו, נתכון לצערו עמוד על רגליך, אינך רשאי לישב ואני שלוח אליך בשליחותו של מקום: 
<b>בנו צפר.</b> לשון מקרא הוא זה, כמו (תהלים קד, כ) חיתו יער, (בראשית א, כד) וחיתו ארץ, (תהלים קיד, ח) למעינו מים:

### passuk 19
<b>לא איש אל וגו'.</b> כבר נשבע להם להביאם ולהורישם ארץ שבעה אמות, ואתה סבור להמיתם במדבר: 
<b>ההוא אמר וגו'.</b> בלשון תמה, ותרגומו תיבין ומתמלכין, חוזרים ונמלכין לחזור בהם:

### passuk 20
<b>הנה ברך לקחתי.</b> אתה שואלני מה דבר ה', קבלתי ממנו לברך אותם: 
<b>וברך ולא אשיבנה.</b> הוא ברך אותם ואני לא אשיב את ברכתו: 
<b>וברך.</b> כמו וברך וכן הוא גזרת רי"ש, כמו (תהלים עד, יח) אויב חרף, כמו חרף, וכן (שם י, ג) ובוצע ברך, המהלל ומברך את הגוזל ואומר, אל תירא כי לא תענש, שלום יהיה לך, מרגיז הוא להקדוש ברוך הוא ואין לומר ברך שם דבר, שאם כן היה נקוד בפתח קטן וטעמו למעלה, אבל לפי שהוא לשון פעל הוא נקוד קמץ, וטעמו למטה:

### passuk 21
<b>לא הביט און ביעקב וגו'.</b> כתרגומו דבר אחר אחרי פשוטו הוא נדרש מדרש נאה. 
<b>לא הביט.</b> הקדוש ברוך הוא און שביעקב, כשהן עוברין על דבריו אינו מדקדק אחריהם להתבונן באוניות [באון] שלהם ובעמלן שהן עוברין על דתו: 
<b>עמל.</b> לשון עברה, כמו והרה עמל (תהלים ז, טו), כי אתה עמל וכעס תביט (שם י, יד) לפי שהעברה היא עמל לפני המקום: 
<b>ה' אלהיו עמו.</b> אפלו מכעיסין וממרים לפניו אינו זז מתוכן: 
<b>ותרועת מלך בו.</b> לשון חבה ורעות כמו רעה דוד (שמואל ב' טו, לז) אוהב דוד, ויתנה למרעהו (שופטים טו, ו) וכן תרגם אנקלוס ושכינת מלכהון ביניהון:

### passuk 22
<b>אל מוציאם ממצרים.</b> אתה אמרת הנה עם יצא ממצרים, לא יצא מעצמו אלא האלהים הוציאם: 
<b>כתועפות ראם לו.</b> כתוקף רום וגובה שלו, וכן וכסף תועפות (איוב כב כה), לשון מעוז המה, ואומר אני שהוא לשון ועוף יעופף (בראשית א כ), המעופף ברום וגובה ותקף רב הוא זה ותועפות ראם עפיפת גובה. דבר אחר, <b>תועפות ראם</b> — תקף ראמים, ואמרו רבותינו אלו השדים: 

### passuk 23
<b>כי לא נחש ביעקב.</b> כי ראוים הם לברכה שאין בהם מנחשים וקוסמים: 
<b>כעת יאמר ליעקב וגו'.</b> עוד עתיד להיות עת כעת הזאת אשר תגלה חבתן לעין כל שהן יושבין לפניו ולומדים תורה מפיו ומחצתן לפנים ממלאכי השרת, והם ישאלו להם מה פעל אל, וזהו שנאמר והיו עיניך רואות את מוריך (ישעיה ל, כ) דבר אחר יאמר ליעקב אינו לשון עתיד, אלא לשון הוה, אינן צריכין למנחש וקוסם כי בכל עת שצריך להאמר ליעקב ולישראל מה פעל הקדוש ברוך הוא ומה גזרותיו במרום, אינן מנחשים וקוסמים אלא נאמר להם על פי נביאיהם מה היא גזרת המקום, או אורים ותמים מגידים להם, ואונקלוס לא תרגם כן:

### passuk 24
<b>הן עם כלביא יקום וגו'.</b> כשהן עומדים משנתם שחרית, הן מתגברין כלביא וכארי לחטוף את המצות, ללבוש טלית לקרא את שמע ולהניח תפלין: 
<b>לא ישכב.</b> בלילה על מטתו עד שהוא אוכל ומחבל כל מזיק הבא לטרפו כיצד, קורא את שמע על מטתו ומפקיד רוחו ביד המקום, בא מחנה וגיס להזיקם, הקדוש ברוך הוא שומרם ונלחם מלחמותם ומפילם חללים. דבר אחר הן עם כלביא יקום וגו'. כתרגומו: 
<b>ודם חללים ישתה.</b> נתנבא שאין משה מת עד שיפיל מלכי מדין חללים ויהרג הוא עמהם, שנאמר (יהושע יג, כב) ואת בלעם בן בעור הקוסם הרגו בני ישראל בחרב אל חלליהם:

### passuk 25
<b>גם קב לא תקבנו.</b> גם ראשון מוסיף על גם השני, וגם השני על גם ראשון, וכן גם לי גם לך לא יהיה (מלכים א' ג, כו), וכן גם בחור גם בתולה (דברים לב, כה):

### passuk 26

### passuk 27
<b>וקבותו לי.</b> אין זה לשון צווי, כמו וקבנו, אלא לשון עתיד, אולי יישר בעיניו ותקבנו לי משם, מלדי"רש מי"י בלע"ז [תקלל אותו]:

### passuk 28
<b>ראש הפעור.</b> קוסם היה בלק וראה שהן עתידין ללקות על ידי פעור ולא היה יודע במה, אמר שמא הקללה תחול עליהם משם, וכן כל החוזים בכוכבים רואים ואינם יודעים מה רואים:

>Credit : http://mobile.tora.ws (on your way)
>License : Public Domain