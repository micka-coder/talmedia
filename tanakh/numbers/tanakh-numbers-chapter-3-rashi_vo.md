
### passuk 1
<b>ואלה תולדת אהרן ומשה.</b> ואינו מזכיר אלא בני אהרן ונקראו תולדות משה, לפי שלמדן תורה. מלמד שכל המלמד את בן חברו תורה, מעלה עליו הכתוב כאלו ילדו: 
<b>ביום דבר ה' את משה.</b> נעשו אלו התולדות שלו, שלמדן מה שלמד מפי הגבורה:

### passuk 2

### passuk 3

### passuk 4
<b>על פני אהרן.</b> בחייו:

### passuk 5

### passuk 6
<b>ושרתו אתו.</b> ומהו השרות, ושמרו את משמרתו, לפי ששמירת המקדש עליו שלא יקרב זר, כמו שנאמר (במדבר יח, א) אתה ובניך ובית אביך אתך תשאו את עון המקדש, והלוים הללו מסיעין אותם, זה הוא השרות:

### passuk 7
<b>ושמרו את משמרתו.</b> כל מנוי שהאדם ממנה עליו ומטל עליו לעשותו, קרוי משמרת בכל המקרא ובלשון משנה, כמו שאמרו בבגתן ותרש (מגילה יג, ב) והלא אין משמרתי ומשמרתך שוה, וכן משמרות כהנה ולויה:

### passuk 8
<b>ואת משמרת בני ישראל.</b> שכלן היו זקוקין לצרכי המקדש, אלא שהלוים באים תחתיהם בשליחותם, לפיכך לוקחים מהם המעשרות בשכרן, שנאמר (במדבר יח, לא) כי שכר הוא לכם חלף עבודתכם:

### passuk 9
<b>נתונים המה לו.</b> לעזרה: 
<b>מאת בני ישראל.</b> כמו מתוך בני ישראל, כלומר משאר כל העדה נבדלו לכך בגזרת המקום, והוא נתנם לו, שנאמר (במדבר ח, יט) ואתנה את הלוים נתונים וגו':

### passuk 10
<b>ואת אהרן ואת בניו תפקד.</b> לשון פקידות ואינו לשון מנין: 
<b>ושמרו את כהנתם.</b> קבלת דמים וזריקה והקטרה ועבודות המסורות לכהנים:

### passuk 11

### passuk 12
<b>ואני הנה לקחתי.</b> ואני מהיכן זכיתי בהן — <b>מתוך בני ישראל.</b> שיהיו ישראל שוכרין אותן לשרות שלי? על ידי הבכורות זכיתי בהם ולקחתים תמורתם, לפי שהיתה העבודה בבכורות, וכשחטאו בעגל נפסלו, והלוים שלא עבדו עבודה זרה נבחרו תחתיהם: 

### passuk 13

### passuk 14

### passuk 15
<b>מבן חדש ומעלה.</b> משיצא מכלל נפלים הוא נמנה לקרא שומר משמרת הקדש אמר ר' יהודה ברבי שלום למוד הוא אותו השבט להיות נמנה מן הבטן, שנאמר (במד' כו, כט) אשר ילדה אתה ללוי במצרים, עם כניסתה בפתח מצרים ילדה אתה. ונמנית בשבעים נפש, שכשאתה מונה חשבונם לא תמצאם אלא שבעים חסר אחת, והיא השלימה את המנין:

### passuk 16
<b>על פי ה'.</b> אמר משה לפני הקדוש ברוך הוא היאך אני נכנס לבתי כלם ולתוך אהליהם לדעת מנין יונקיהם אמר לו הקדוש ברוך הוא עשה אתה את שלך ואני אעשה את שלי. הלך משה ועמד על פתח האהל והשכינה מקדמת לפניו, ובת קול יוצאת מן האהל ואומרת כך וכך תינוקות יש באהל זה, לכך נאמר על פי ה':

### passuk 17

### passuk 18

### passuk 19

### passuk 20

### passuk 21
<b>לגרשון משפחת הלבני.</b> כלומר לגרשון היו הפקודים משפחת הלבני ומשפחת השמעי פקודיהם כך וכך:

### passuk 22

### passuk 23

### passuk 24

### passuk 25
<b>המשכן.</b> יריעות התחתונות: 
<b>והאהל.</b> יריעות עזים העשויות לגג: 
<b>מכסהו.</b> עורות אילים ותחשים: 
<b>ומסך פתח.</b> הוא הוילון:

### passuk 26
<b>ואת מיתריו.</b> של משכן והאהל ולא של חצר:

### passuk 27

### passuk 28

### passuk 29
<b>משפחת בני קהת יחנו וגו' תימנה.</b> וסמוכין להם דגל ראובן החונים תימנה, אוי לרשע ואוי לשכנו, לכך לקו מהם דתן ואבירם ומאתים וחמשים איש עם קרח ועדתו, שנמשכו עמהם במחלקתם: 

### passuk 30

### passuk 31
<b>והמסך.</b> היא הפרכת, שאף היא קרויה פרכת המסך:

### passuk 32
<b>ונשיא נשיאי הלוי.</b> ממנה על כלם ועל מה היא נשיאותו, פקדת שומרי משמרת הקדש, על ידו היה פקדת כלם:

### passuk 33

### passuk 34

### passuk 35

### passuk 36

### passuk 37

### passuk 38
<b>משה ואהרן ובניו.</b> וסמוכין להם דגל מחנה יהודה, והחונים עליו יששכר וזבולן, טוב לצדיק טוב לשכנו, לפי שהיו שכניו של משה שהיה עוסק בתורה, נעשו גדולים בתורה, שנאמר (תהלים ס, ט) יהודה מחקקי, ומבני יששכר יודעי בינה וגו' (דה"י א' יב לג) מאתים ראשי סנהדראות, ומזבולן משכים בשבט סופר (שופטים ה יד):

### passuk 39
<b>אשר פקד משה ואהרן.</b> נקוד על ואהרן, לומר שלא היה במנין הלוים: 
<b>שנים ועשרים אלף.</b> ובפרטן אתה מוצא שלש מאות יתרים, בני גרשון שבעת אלפים וחמש מאות, בני קהת שמונת אלפים ושש מאות, בני מררי ששת אלפים ומאתים, [הרי שנים ועשרים אלף ושלש מאות] ולמה לא כללן עם השאר ויפדו את הבכורות, ולא יהיו זקוקים השלשה ושבעים ומאתים בכורות העודפים על המנין לפדיון, אמרו רבותינו במסכת בכורות (בכורות ה א) אותן שלש מאות לוים בכורות היו ודים שיפקיעו עצמם מן הפדיון:

### passuk 40
<b>פקד כל בכור זכר וגו' מבן חדש ומעלה.</b> משיצא מכלל ספק נפלים: 

### passuk 41

### passuk 42

### passuk 43

### passuk 44

### passuk 45
<b>ואת בהמת הלוים וגו'.</b> לא פדו בהמות הלוים את בכורי בהמה טהורה שלישראל, אלא את פטרי חמוריהם, ושה אחד של בן לוי פטר כמה פטרי חמורים שלישראל, תדע שהרי מנה העודפים באדם ולא מנה העודפים בבהמה:

### passuk 46
<b>ואת פדויי השלשה וגו'.</b> ואת הבכורות הצריכין להפדות בהם, אלו השלשה ושבעים ומאתים העודפים בהם, יתרים על הלוים, מהם תקח חמשת שקלים לגלגלת, כך היתה מכירתו של יוסף עשרים כסף, שהיה בכורה של רחל:

### passuk 47

### passuk 48

### passuk 49
<b>העדפים על פדויי הלוים.</b> על אותן שפדו הלוים בגופן:

### passuk 50
<b>חמשה וששים ושלש מאות ואלף.</b> כך סכום החשבון חמשת שקלים לגלגלת למאתים בכורות אלף שקל, לשבעים בכורות שלש מאות וחמשים שקל, לשלש בכורות חמשה עשר שקל. אמר כיצד אעשה, בכור שאומר לו תן חמשת שקלים, יאמר לי אני מפדויי הלוים. מה עשה, הביא שנים ועשרים אלף פתקין וכתב עליהן בן לוי, ומאתים ושבעים ושלשה פתקין כתב עליהן חמשה שקלים, בללן ונתנן בקלפי, אמר להם בואו וטלו פתקיכם לפי הגורל:

>Credit : http://mobile.tora.ws (on your way)
>License : Public Domain