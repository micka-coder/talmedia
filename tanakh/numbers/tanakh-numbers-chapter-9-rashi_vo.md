
### passuk 1
<b>בחדש הראשון.</b> פרשה שבראש הספר לא נאמרה עד איר, למדת שאין סדר מקדם ומאחר בתורה ולמה לא פתח בזו, מפני שהוא גנותן של ישראל, שכל ארבעים שנה שהיו ישראל במדבר לא הקריבו אלא פסח זה בלבד:

### passuk 2
<b>במועדו.</b> אף בשבת במועדו אף בטמאה:

### passuk 3
<b>ככל חקתיו.</b> אלו מצות שבגופו, שה תמים זכר בן שנה: 
<b>וככל משפטיו.</b> אלו מצות שעל גופו ממקום אחר, כגון שבעת ימים למצה ולבעור חמץ [מצות שבגופו, שה תמים זכר בן שנה. שעל גופו, צלי אש ראשו על כרעיו ועל קרבו. שחוץ לגופו, מצה ובעור חמץ]:

### passuk 4
<b>וידבר משה וגו'.</b> מה תלמוד לומר, והלא נאמר (ויקרא כג, מד) וידבר משה את מועדי ה', אלא כששמע פרשת מועדים מסיני, אמרה להם, וחזר והזהירם בשעת מעשה:

### passuk 5

### passuk 6
<b>לפני משה ולפני אהרן.</b> כששניהם יושבין בבית המדרש באו ושאלום ולא יתכן לומר זה אחר זה, שאם משה לא היה יודע, אהרן מנין לו:

### passuk 7
<b>למה נגרע.</b> אמר להם אין קדשים קרבים בטמאה אמרו לו יזרק הדם עלינו בכהנים טהורים ויאכל הבשר לטהורים. אמר להם עמדו ואשמעה, כתלמיד המבטח לשמוע מפי רבו. אשרי ילוד אשה שכך מבטח, שכל זמן שהיה רוצה היה מדבר עם השכינה. וראויה היתה פרשה זו להאמר על ידי משה כשאר כל התורה כלה, אלא שזכו אלו שתאמר על ידיהן, שמגלגלין זכות על ידי זכאי:

### passuk 8

### passuk 9

### passuk 10
<b>או בדרך רחקה.</b> נקוד עליו, לומר לא שרחוקה ודאי, אלא שהיה חוץ לאסקפת העזרה כל זמן שחיטה פסח שני מצה וחמץ עמו בבית ואין שם יום טוב, ואין אסור חמץ אלא עמו באכילתו:

### passuk 11

### passuk 12

### passuk 13

### passuk 14
<b>וכי יגור אתכם גר ועשה פסח.</b> יכול כל המתגייר יעשה פסח מיד, תלמוד לומר חקה אחת וגו', אלא כך משמעו, וכי יגור אתכם גר ובא עת לעשות פסח עם חבריו כחקה וכמשפט יעשה:

### passuk 15
<b>המשכן לאהל העדת.</b> המשכן העשוי להיות אהל ללוחות העדות: 
<b>יהיה על המשכן.</b> כמו הוה על המשכן, וכן כל לשון הפרשה:

### passuk 16

### passuk 17
<b>העלות הענן.</b> כתרגומו אסתלקות, וכן ונעלה הענן ולא יתכן לכתוב ולפי עלות הענן ועלה הענן, שאין זה לשון סלוק אלא צמוח ועליה, כמו (מלכים א' יח, מד) והנה עב קטנה ככף איש עלה מים:

### passuk 18
<b>על פי ה' יסעו.</b> שנינו במלאכת המשכן, כיון שהיו ישראל נוסעים היה עמוד הענן מתקפל ונמשך על גבי בני יהודה כמין קורה, תקעו והריעו ותקעו ולא היה מהלך עד שמשה אומר קומה ה', ונסע דגל מחנה יהודה, זו בספרי: 
<b>ועל פי ה' יחנו.</b> כיון שהיו ישראל חונים, עמוד הענן מתמר ועולה ונמשך על גבי בני יהודה כמין סכה, ולא היה נפרש עד שמשה אומר שובה ה' רבבות אלפי ישראל, הוי אומר על פי ה' וביד משה:

### passuk 19

### passuk 20
<b>ויש.</b> כלומר ופעמים: 
<b>ימים מספר.</b> ימים מועטים:

### passuk 21

### passuk 22
<b>או ימים.</b> שנה, כמו (ויקרא כה, כט) ימים תהיה גאלתו:

>Credit : http://mobile.tora.ws (on your way)
>License : Public Domain