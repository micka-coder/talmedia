
### passuk 1

### passuk 2
<b>עשה לך.</b> שיהיו תוקעין לפניך כמלך, כמו שנאמר (דברים לג, ה) ויהי בישרון מלך: 
<b>עשה לך.</b> משלך: [
<b>עשה לך.</b> אתה עושה ומשתמש בהם ולא אחר]: 
<b>למקרא העדה.</b> כשתרצה לדבר עם הסנהדרין ושאר העם ותקראם לאסף אליך, תקראם על ידי חצוצרות: 
<b>ולמסע את המחנות.</b> בשעת סלוק מסעות תתקעו בהם לסימן, נמצאת אתה אומר על פי שלשה היו נוסעים, על פי הקדוש ברוך הוא ועל פי משה ועל פי חצוצרות: 
<b>מקשה.</b> מהעשת תעשה בהקשת הקרנס:

### passuk 3
<b>ותקעו בהן.</b> בשתיהן והוא סימן למקרא העדה, שנאמר ונועדו אליך כל העדה אל פתח אהל מועד:

### passuk 4
<b>ואם באחת יתקעו.</b> הוא סימן למקרא הנשיאים, שנאמר ונועדו אליך הנשיאים ואף הן יעידתן אל פתח אהל מועד. ומגזרה שוה הוא בא בספרי:

### passuk 5
<b>ותקעתם תרועה.</b> סימן מסע המחנות תקיעה תרועה ותקיעה, כך הוא נדרש בספרי מן המקראות היתרים:

### passuk 6

### passuk 7
<b>ובהקהיל את הקהל וגו'.</b> לפי שהוא אומר והיו לך למקרא העדה ולמסע את המחנות מה מקרא העדה, תוקע בשני כהנים ובשתיהן, שנאמר ותקעו בהן וגו', אף מסע המחנות בשתיהן, יכול מה מסע המחנות תוקע ומריע ותוקע אף מקרא העדה תוקע ומריע ותוקע, ומעתה אין חלוק בין מקרא העדה למסע את המחנות תלמוד לומר ובהקהיל את הקהל וגו', למד שאין תרועה למקרא העדה והוא הדין לנשיאים הרי סימן לשלשתם, מקרא העדה בשתים, ושל נשיאים באחת, וזו וזו אין בהם תרועה, ומסע המחנות בשתים על ידי תרועה ותקיעה:

### passuk 8
<b>ובני אהרן יתקעו.</b> במקראות ובמסעות הללו:

### passuk 9

### passuk 10
<b>על עלתיכם.</b> בקרבן צבור הכתוב מדבר: 
<b>אני ה' אלהיכם.</b> מכאן למדנו מלכיות עם זכרונות ושופרות, שנאמר ותקעתם הרי שופרות, לזכרון הרי זכרונות, אני ה' אלהיכם זה מלכיות וכו':

### passuk 11
<b>בחדש השני.</b> נמצאת אומר שנים עשר חדש חסר עשרה ימים עשו בחורב, שהרי בראש חדש סיון חנו שם ולא נסעו עד עשרים באיר לשנה הבאה:

### passuk 12
<b>למסעיהם.</b> כמשפט המפורש למסע דגליהם מי ראשון ומי אחרון: 
<b>במדבר פארן.</b> קברות התאוה במדבר פארן היה ושם חנו ממסע זה:

### passuk 13

### passuk 14

### passuk 15

### passuk 16

### passuk 17
<b>והורד המשכן.</b> כיון שנוסע דגל יהודה נכנסו אהרן ובניו ופרקו את הפרכת וכסו בה את הארון, שנאמר (במדבר ד, ה) ובא אהרן ובניו בנסוע המחנה, ובני גרשון ובני מררי פורקין המשכן וטוענין אותו בעגלות ונוסעים, והארון וכלי הקדש של משא בני קהת עומדים מכסין ונתונין על המוטות עד שנסע דגל מחנה ראובן, ואחר כך ונסעו הקהתים:

### passuk 18

### passuk 19

### passuk 20

### passuk 21
<b>נשאי המקדש.</b> נושאי הדברים המקדשים: 
<b>והקימו את המשכן.</b> בני גרשון ובני מררי, שהיו קודמים להם מסע שני דגלים, היו מקימין את המשכן, כשהיה הענן שוכן, וסימן החניה נראה בדגל מחנה יהודה והם חונים, ועדין בני קהת באים מאחריהם עם שני דגלים האחרונים, היו בני גרשון ובני מררי מקימין את המשכן, וכשבאים בני קהת מוצאים אותו על מכונו, ומכניסין בו הארון והשלחן והמנורה והמזבחות, וזהו משמעות המקרא והקימו מקימי המשכן אותו עד טרם בואם של בני קהת:

### passuk 22

### passuk 23

### passuk 24

### passuk 25
<b>מאסף לכל המחנות.</b> תלמוד ירושלמי לפי שהיה שבטו של דן מרבה באכלוסין היה נוסע באחרונה וכל מי שהיה מאבד דבר היה מחזירו לו אית מאן [אתיא כמאן] דאמר כתיבה היו מהלכין, ומפיק לה מן (במדבר ב, יז) כאשר יחנו כן יסעו. ואית דאמרי כקורה היו מהלכין ומפיק לה מן מאסף לכל המחנות:

### passuk 26

### passuk 27

### passuk 28
<b>אלה מסעי.</b> זה סדר מסעיהם: 
<b>ויסעו.</b> ביום ההוא נסעו:

### passuk 29
<b>חבב.</b> הוא יתרו, שנאמר (שופטים ד, יא) מבני חבב חותן משה, ומה תלמוד לומר (שמות ב, יח) ותבאנה אל רעואל אביהן, מלמד שהתינוקות קורין לאבי אביהן אבא ושמות הרבה [ושני שמות] היו לו יתר על שם שיתר פרשה אחת בתורה. חובב על שחבב את התורה וכו': 
<b>נסעים אנחנו אל המקום.</b> מיד עד שלשה ימים אנו נכנסין לארץ, שבמסע זה הראשון נסעו על מנת להכנס לארץ ישראל, אלא שחטאו במתאוננים ומפני מה שתף משה עצמו עמהם, שעדין לא נגזרה גזרה עליו וכסבור שהוא נכנס:

### passuk 30
<b>אל ארצי ואל מולדתי.</b> אם בשביל נכסי, אם בשביל משפחתי:

### passuk 31
<b>אל נא תעזב.</b> אין נא אלא לשון בקשה, שלא יאמרו לא נתגיר יתרו מחבה, סבור היה שיש לגרים חלק בארץ, עכשו שראה שאין להם חלק הניחם והלך לו: 
<b>כי על כן ידעת חנתנו במדבר.</b> כי נאה לך לעשות זאת על אשר ידעת חנותנו במדבר וראית נסים וגבורות שנעשו לנו: 
<b>כי על כן ידעת.</b> כמו על אשר ידעת, כמו (בראשית לח, כו) כי על כן לא נתתיה לשלה בני, כי על כן עברתם (שם יח, ה), כי על כן באו (שם יט, ח), כי על כן ראיתי פניך (שם לג, י): 
<b>והיית לנו לעינים.</b> לשון עבר כתרגומו דבר אחר לשון עתיד, כל דבר ודבר שיתעלם מעינינו תהיה מאיר עינינו. דבר אחר שתהא חביב עלינו כגלגל עינינו, שנאמר (דברים י, יט) ואהבתם את הגר:

### passuk 32
<b>והיה הטוב ההוא וגו'.</b> מה טובה הטיבו לו, אמרו כשהיו ישראל מחלקין את הארץ היה דשנה של יריחו חמש מאות אמה על חמש מאות אמה והניחוהו מלחלוק, אמרו מי שיבנה בית המקדש בחלקו הוא יטלנו, בין כך ובין כך נתנוהו לבני יתרו ליונדב בן רכב, שנאמר ובני קני חותן משה עלו מעיר התמרים וגו' (שופטים א, טז):

### passuk 33
<b>דרך שלשת ימים.</b> מהלך שלשת ימים הלכו ביום אחד, שהיה הקדוש ברוך הוא חפץ להכניסם לארץ מיד: 
<b>וארון ברית ה' נסע לפניהם דרך שלשת ימים.</b> זה הארון היוצא עמהם למלחמה ובו שברי לוחות מנחים ומקדים לפניהם דרך שלשת ימים לתקן להם מקום חניה:

### passuk 34
<b>וענן ה' עליהם יומם.</b> שבעה עננים כתובים במסעיהם ארבע מארבע רוחות, ואחד למעלה, ואחד למטה, ואחד לפניהם מנמיך את הגבוה ומגביה את הנמוך והורג נחשים ועקרבים: 
<b>מן המחנה.</b> ממקום חניתן:

### passuk 35
<b>ויהי בנסע הארן.</b> עשה לו סימניות מלפניו ומלאחריו, לומר שאין זה מקומו ולמה נכתב כאן, כדי להפסיק בין פרענות לפרענות וכו' כדאיתא בכל כתבי הקדש (שבת קטז, א): 
<b>קומה ה'.</b> לפי שהיה מקדים לפניהם מהלך שלשת ימים, היה משה אומר עמוד והמתן לנו ואל תתרחק יותר במדרש תנחומא בויקהל: 
<b>ויפוצו אויביך.</b> המכנסין: 
<b>וינסו משנאיך.</b> אלו הרודפים: 
<b>משנאיך.</b> אלו שונאי ישראל, שכל השונא את ישראל שונא את מי שאמר והיה העולם, שנאמר (תהלים פג, ג) ומשנאיך נשאו ראש, ומי הם, על עמך יערימו סוד:

### passuk 36
<b>שובה ה'.</b> מנחם תרגמו לשון מרגוע וכן (ישעיה ל, טו) בשובה ונחת תושעון: 
<b>רבבות אלפי ישראל.</b> מגיד שאין השכינה שורה בישראל פחותים משני אלפים ושתי רבבות:

>Credit : http://mobile.tora.ws (on your way)
>License : Public Domain