
### passuk 1

### passuk 2
<b>שלח לך אנשים.</b> למה נסמכה פרשת מרגלים לפרשת מרים, לפי שלקתה על עסקי דבה שדברה באחיה, ורשעים הללו ראו ולא לקחו מוסר: 
<b>שלח לך.</b> לדעתך, אני איני מצוה לך, אם תרצה שלח, לפי שבאו ישראל ואמרו (דברים א, כב) נשלחה אנשים לפנינו, כמה שנאמר (שם) ותקרבון אלי כלכם וגו', ומשה נמלך בשכינה אמר אני אמרתי להם שהיא טובה, שנאמר (שמות ג, יז) אעלה אתכם מעני מצרים וגו', חייהם שאני נותן להם מקום לטעות בדברי המרגלים למען לא יירשוה:

### passuk 3
<b>על פי ה'.</b> ברשותו, שלא עכב על ידו: 
<b>כלם אנשים.</b> כל אנשים שבמקרא לשון חשיבות, ואותה שעה כשרים היו:

### passuk 4

### passuk 5

### passuk 6

### passuk 7

### passuk 8

### passuk 9

### passuk 10

### passuk 11

### passuk 12

### passuk 13

### passuk 14

### passuk 15

### passuk 16
<b>ויקרא משה להושע וגו'.</b> התפלל עליו יה יושיעך מעצת מרגלים:

### passuk 17
<b>עלו זה בנגב.</b> הוא היה הפסולת של ארץ ישראל, שכן דרך התגרים מראין את הפסולת תחלה ואחר כך מראין את השבח:

### passuk 18
<b>את הארץ מה היא.</b> יש ארץ מגדלת גבורים ויש ארץ מגדלת חלשים יש מגדלת אכלוסין ויש ממעטת אכלוסין: 
<b>החזק הוא הרפה.</b> סימן מסר להם, אם בפרזים יושבין, חזקים הם שסומכין על גבורתם, ואם בערים בצורות הם יושבין, חלשים הם:

### passuk 19
<b>הבמחנים.</b> תרגומו הבפצחין, כרכין פצוחין ופתוחין מאין חומה: 
<b>הטובה היא.</b> במעינות ותהומות טובים ובריאים:

### passuk 20
<b>היש בה עץ.</b> אם יש בהם אדם כשר שיגין עליהם בזכותו: 
<b>בכורי ענבים.</b> ימים שהענבים מתבשלין בבכור:

### passuk 21
<b>ממדבר צן עד רחב לבא חמת.</b> הלכו בגבוליה באורך וברוחב כמין גאם, הלכו רוח גבול דרומית ממקצוע מזרח עד מקצוע מערב, כמו שצוה משה עלו זה בנגב, דרך גבול דרומית מזרחית עד הים, שהים הוא גבול מערבי ומשם חזרו והלכו כל גבול מערבי על שפת הים עד לבא חמת, שהוא אצל הר ההר במקצוע מערבית צפונית, כמו שמפורש בגבולות הארץ בפרשת אלה מסעי:

### passuk 22
<b>ויבא עד חברון.</b> כלב לבדו הלך שם ונשתטח על קברי אבות, שלא יהא נסת לחבריו להיות בעצתם, וכן הוא אומר (דברים א, לו) ולו אתן את הארץ אשר דרך בה, וכתיב (שופטים א, כ) ויתנו לכלב את חברון: 
<b>שבע שנים נבנתה.</b> אפשר שבנה חם את חברון לכנען בנו הקטן קודם שיבנה את צוען למצרים בנו הגדול, אלא שהיתה מבנה בכל טוב על אחד משבעה בצוען ובא להודיעך שבחה של ארץ ישראל, שאין לך טרשין בארץ ישראל יותר מחברון, לפיכך הקצוה לקברות מתים, ואין לך מעלה בכל ארצות כמצרים, שנאמר (בראשית יג, י) כגן ה' כארץ מצרים, וצוען היא המעלה שבארץ מצרים ששם מושב המלכים, שנאמר (ישעיה ל, ד) כי היו בצוען שריו, והיתה חברון טובה ממנה שבעה חלקים:

### passuk 23
<b>זמורה.</b> שוכת גפן ואשכול של ענבים תלוי בה: 
<b>וישאהו במוט בשנים.</b> ממשמע שנאמר וישאהו במוט איני יודע שהוא בשנים, מה תלמוד לומר בשנים, בשני מוטות הא כיצד, שמונה נטלו אשכול, אחד נטל תאנה ואחד רמון, יהושע וכלב לא נטלו כלום, לפי שכל עצמם להוציא דבה נתכונו, כשם שפריה משנה כך עמה משנה. ואם חפץ אתה לידע כמה משאוי אחד מהם צא ולמד מאבנים שהקימו בגלגל, (יהושע ד ה) והרימו לכם איש אבן אחת על שכמו, והקימוה בגלגל. ושקלום רבותינו משקל כל אחת ארבעים סאה. וגמירי, טונא דמדלי אנש על כתפיה, אינו אלא שליש משאוי ממשאוי שמסיעין אותו להרים:

### passuk 24

### passuk 25
<b>וישבו מתור הארץ מקץ ארבעים יום.</b> והלא ארבע מאות פרסה על ארבע מאות פרסה היא, ומהלך אדם בינוני עשרה פרסאות ליום, הרי מהלך ארבעים יום מן המזרח למערב והם הלכו ארכה ורחבה, אלא שגלוי לפני הקדוש ברוך הוא שיגזור עליהם יום לשנה, קצר לפניהם את הדרך:

### passuk 26
<b>וילכו ויבאו.</b> מהו וילכו, להקיש הליכתן לביאתן, מה ביאתן בעצה רעה, אף הליכתן בעצה רעה: 
<b>וישיבו אתם דבר.</b> את משה ואת אהרן:

### passuk 27
<b>זבת חלב ודבש הוא.</b> כל דבר שקר שאין אומרים בו קצת אמת בתחלתו, אין מתקים בסופו:

### passuk 28
<b>בצרות.</b> לשון חזק, ותרגומו כריכן, לשון בירניות עגלות, ובלשון ארמי כריך עגול:

### passuk 29
<b>עמלק יושב וגו'.</b> לפי שנכוו בעמלק כבר, הזכירוהו מרגלים כדי ליראם: 
<b>על יד הירדן.</b> יד כמשמעו, אצל הירדן, ולא תוכלו לעבור:

### passuk 30
<b>ויהס כלב.</b> השתיק את כלם: 
<b>אל משה.</b> לשמוע מה שידבר במשה צוח ואמר וכי זו בלבד עשה לנו בן עמרם. השומע היה סבור שבא לספר בגנותו, מתוך שהיה בלבם על משה בשביל דברי המרגלים. שתקו כלם לשמוע גנותו, אמר והלא קרע לנו את הים והוריד לנו את המן והגיז לנו את השלו: 
<b>עלה נעלה.</b> אפלו בשמים והוא אומר עשו סלמות ועלו שם נצליח בכל דבריו: 
<b>ויהס.</b> לשון שתיקה, וכן (זכריה ב, יז) הס כל בשר, (עמוס ו, י) הס כי לא להזכיר כן דרך בני אדם הרוצה לשתק אגדת אנשים אומר הס:

### passuk 31
<b>חזק הוא ממנו.</b> כביכול כלפי מעלה אמרו:

### passuk 32
<b>אוכלת יושביה.</b> בכל מקום שעברנו מצאנום קוברי מתים, והקדוש ברוך הוא עשה לטובה כדי לטרדם באבלם ולא יתנו לב לאלו: 
<b>אנשי מדות.</b> גדולים וגבוהים וצריך לתת להם מדה, כגון גלית (שמואל א' יז, ד) גבהו שש אמות וזרת, וכן (שמואל ב' כא, כ) איש מדון, (ד"ה א' יא, כג) איש מדה:

### passuk 33
<b>הנפילים.</b> ענקים מבני שמחזאי ועזאל שנפלו מן השמים בימי דור אנוש: 
<b>וכן היינו בעיניהם.</b> שמענו אומרים זה לזה נמלים יש בכרמים כאנשים: 
<b>ענק.</b> שמעניקים חמה בקומתן:

>Credit : http://mobile.tora.ws (on your way)
>License : Public Domain