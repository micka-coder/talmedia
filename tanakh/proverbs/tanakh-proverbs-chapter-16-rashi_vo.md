
### passuk 1
<b>לאדם מערכי לב.</b> הוא סודר עצתו ודבריו בלבו:
<b>ומה' מענה לשון.</b> כשבא להשיב הקב"ה משכילו בדבריו או אם זכה מזמן לו מענה טוב:

### passuk 2
<b>ותוכן רוחות ה'.</b> ומונה הלבבות מי הטוב ומי הרע:

### passuk 3
<b>גול אל ה' מעשיך.</b> גלגל והשלך עליו צרכיך ויכונו מחשבותיך, ד"א גול אל ה' מעשיך, התפלל לפניו על כל צרכיך:
<b>ויכונו.</b> יתבססו ויתקיימו:

### passuk 4
<b>כל פעל ה' למענהו.</b> הכל עשה בשביל קילוסו כמו ענו לה' בתודה (תהלים קמז) ד"א להעיד עליו כלומר פעלו מעיד עליו על גבורותיו שניה' בהגדת תהלים:
<b>וגם רשע.</b> עשה להניחו ליום רעה, וכל זה לקילוסו:

### passuk 5
<b>יד ליד לא ינקה.</b> מיד ליד בא לו גמול גובה לבו:

### passuk 6
<b>וביראת ה' סור מרע.</b> על ידי יראת ה' סור מרע:

### passuk 7
<b>ברצות ה' דרכי איש גם אויביו ישלים אתו.</b> ירצה לו שיהיו שלימים עמו:

### passuk 8

### passuk 9
<b>לב אדם יחשב דרכו.</b> ללכת דרך ישר:
<b>וה' יכין צעדו.</b> כמו ששנינו (שבת קד), הבא לטהר מסייעין לו:

### passuk 10
<b>קסם על שפתי מלך.</b> על שפתי חכם היושב בדין:

### passuk 11
<b>פלס ומאזני משפט וגו'.</b> לשלם לאדם כפעלו, משפט יישטיצ"ה בלע"ז פרעון עונות האדם בפלס ומאזנים:
<b>מעשהו כל אבני כיס.</b> כאשר יש באבני כיס משקלות גדולו' וקטנו' הכל לפי פעלו של אדם:

### passuk 12
<b>תועבת מלכים עשות רשע.</b> דבר תעוב הוא לדיינין ואין הגון להם לעשות רשע:

### passuk 13

### passuk 14
<b>חמת מלך.</b> הוא כמלאכי מות כשלוחי מיתתם:
<b>ואיש חכם יכפרנה.</b> יפייסנה:

### passuk 15
<b>באור פני מלך חיים.</b> מי שהקב"ה מסבי' לו פני' חיים הוא לו לכך צריך אדם ליישר דרכו לפניו:
<b>ורצונו כעב מלקוש.</b> מי שהוא מרוצה לו רצונו טוב לו כעב המביא את המטר:

### passuk 16

### passuk 17

### passuk 18

### passuk 19
<b>טוב שפל רוח.</b> טוב להתחבר את ענוים ולהיו' אתם שפל רוח מהיות מחלק שלל את גאים:

### passuk 20
<b>משכיל על דבר ימצא טוב.</b> הנותן לב להתבונן על דבריו לפלס את דרכיו ימצא טוב:
<b>ובוטח בה' אשריו.</b> כשהוא מפלס דרכיו ורואה בה מצוה שיש בה סכנה או חסרון כיס ובוטח בהקב"ה ועושה הטוב:
<b>אשריו.</b> הן אשוריו שלו:

### passuk 21
<b>לחכם לב יקרא נבון.</b> שלמד חכמה מרבו:
<b>יקרא נבון.</b> סופו שיהיה נבון בדברים מפולפל בחכמתו ויקראו אותו נבון:
<b>ומתק שפתים יוסיף לקח.</b> כשאדם מטעים דבריו לתלמיד וממתיק דבריו בטעמים יוסיף לקח:

### passuk 22
<b>מקור חיים שכל.</b> לבעליו וכן פתרון המקרא שכל הבעלים מקור חיים הוא לו:
<b>ומוסר אוילים אולת.</b> יסורי אוילים ע"י אולת באים להם וכן משמעו האולת יסורין הוא לאוילים:

### passuk 23
<b>לב חכם ישכיל פיהו.</b> לבו מלמד את פיו לדבר צחות (ועל שפתיו יוסיף לבו לקח):

### passuk 24
<b>צוף דבש.</b> מתוק דבש, ברישק"ה בלע"ז:
<b>אמרי נועם.</b> דברי תורה:

### passuk 25
<b>יש דרך.</b> שהוא ישר לפני איש:

### passuk 26
<b>עמלה לו.</b> לצרכו הוא עמל:
<b>כי אכף עליו פיו.</b> כשפיהו כופהו ותובע לו מאכל אז עמלו עומדת לו שאכל מה שעמל כבר:

### passuk 27
<b>כורה רעה.</b> בלבו חורש הרע:
<b>ועל.</b> שפתיו כאש צרבת הרעה כאש שורפת על שפתיו עד שמוציאה בפיו וגומרה:
<b>כאש צרבת.</b> שורפת כמו (יחזקאל כ״א:ג׳) ונצרבו בה כל פנים:

### passuk 28
<b>ונרגן מפריד אלוף.</b> וע"י ריגונו ותרעומתו מפריד ממנו אלופו של עולם:

### passuk 29

### passuk 30
<b>עוצה עיניו.</b> ל' קריצה וכן איעצה עליך עיני (תהילים ל״ב:ח׳):
<b>כלה רעה.</b> כמו כי כלתה אליו הרעה וגומר וגורם לבא רעה לעולם:

### passuk 31
<b>בדרך צדקה תמצא.</b> ע"י הצדקה מאריכין ימיהם:

### passuk 32
<b>ומושל ברוחו.</b> כובש את יצרו:

### passuk 33
<b>בחיק יוטל את הגורל.</b> בינו לבין עצמו אדם מטיל גורל:
<b>ומה' כל משפטו.</b> לברור לכל אחד ואחד חלקו:

>Credit : sefaris
>License : CC-BY