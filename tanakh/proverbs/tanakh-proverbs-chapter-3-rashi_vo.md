
### passuk 1

### passuk 2
<b>אורך ימים וגו'.</b> ושלום יוסיפו לך תורתי ומצותי:

### passuk 3

### passuk 4

### passuk 5
<b>בטח אל ה'.</b> ופזר מעותיך לבקש לך רב ללמוד ממנו ואל בינתך אל תשען:

### passuk 6

### passuk 7
<b>אל תהי חכם בעיניך.</b> להיות מואס בדברי מוכיחך:

### passuk 8
<b>רפאות תהי לשרך.</b> החכמה, שרך כמו (שיר ו) שררך וזהו טיבורך:
<b>ושקוי לעצמותיך.</b> הוא המוח כענין שנאמר ומוח עצמותיו ישוקה (איוב כא):

### passuk 9
<b>מהונך.</b> מכל מה שחננך אפי' מקול ערב (אל תקרי מהונך אלא מגרונך):
<b>ומראשית.</b> אלו תרומות ומעשרות:

### passuk 10

### passuk 11
<b>מוסר ה' בני אל תמאס.</b> אם יבואו עליך יסורין יהיו חביבין עליך:
<b>ואל תקוץ.</b> מלשון קצתי בחיי (בראשית כז):

### passuk 12
<b>וכאב את בן ירצה.</b> שרוצה בבנו להטיב לו ויפייסהו לאחר שמכהו בשבט כן יערב לך הטובה אחר המכה:

### passuk 13
<b>אשרי אדם מצא חכמה ואדם יפיק תבונה.</b> שלומד חכמה עד ששגורה היא להוציא מפיו:

### passuk 14
<b>כי טוב סחרה מסחר כסף.</b> כל חלופין שאדם מחליף בסחורה זה נוטל זה וזה נוטל זה אבל האומר לחבירו שנה לי פרקך ואני אשנה לך פרקי נמצאו שניהם ביד כל אחד ואחד:
<b>חרוץ.</b> מין זהב הוא:

### passuk 15
<b>וכל חפציך.</b> כל חמדותיך:
<b>לא ישוו בה.</b> לא יהיו שוין בשוויה ודמיהן בדמיה:

### passuk 16
<b>בימינה.</b> למיימינים בה ועוסקים בה לשמה אורך ימים וכ"ש עושר וכבוד ולמשמאילים בה שעוסקים בה שלא לשמה מ"מ עושר וכבוד יש:

### passuk 17

### passuk 18
<b>למחזיקים בה.</b> לאוחזים בה כמו וישלח ידו ויחזק בו (שמות ד׳:ד׳):
<b>ותומכיה מאושר.</b> המתקרבים לה וכן כל לשון תמיכה שבספר זה שהוא אוחז בה:

### passuk 19
<b>ה' בחכמה יסד ארץ.</b> ע"פ התורה והיא התורה והיא התבונה והוא הדעת ואחר שכל העולם נברא בהם לכך:

### passuk 20
<b>ירעפו.</b> כמו יטיפו:

### passuk 21
<b>אל ילוזו מעיניך.</b> אל יתעקמו מנגד עיניך להסירם מכנגדך:

### passuk 22
<b>ויהיו חיים לנפשך.</b> שהרי עץ חיים הוא:
<b>וחן לגרגרותיך.</b> שהרי זה שבחה האמור למעלה וענקים לגרגרותיך:

### passuk 23
<b>לא תגוף.</b> לשון כשלון אצופי"ר בלע"ז וכן פן תגוף באבן (תהילים צ״א:י״ב) וכן בטרם יתנגפו רגליכם (ירמיה יב) וכן ונגפו אשה הרה (שמות כ״א:כ״ב):

### passuk 24
<b>ושכבת וערבה שנתך.</b> ותנעם שנתך כשתישן שלא תירא מפחד פתאום:

### passuk 25
<b>ומשואת.</b> כשתבוא על הרשעים:

### passuk 26
<b>כי ה' יהיה בכסלך.</b> במבטחך, ד"א בדברים שאתה כסיל בהן כך מצאתי בירושלמי:

### passuk 27
<b>אל תמנע טוב מבעליו.</b> אם ראית חבירך חפץ להטיב לעניים אל תמנעהו:
<b>בהיות לאל ידך.</b> להחדילו, ד"א <b>אל תמנע טוב מבעליו</b>, אל תמנע צדקה מן העני, <b>בהיות לאל ידך</b> לעשות צדקה שמא יבוא יום ואין לאל ידך:

### passuk 28
<b>וכן אל תאמר לרעך.</b> לעני:
<b>ויש אתך.</b> מה שתתן לו, ורבותינו פירשו לך ושוב על שכר שכיר:

### passuk 29
<b>אל תחרוש על רעך.</b> אל תחשוב ואינו זז ממשמעות חרישה מה דרך החורש מכין מקום לזמן הזריעה אף החושב רעה מכין מקום תחבולות בלבו איך יעמוד ויעשנה:

### passuk 30
<b>אל תריב עם אדם.</b> להתלונן עליו:
<b>אם לא גמלך רעה.</b> שעבר על המצוה הכתובה בתורה ואהבת לרעך כמוך (ויקרא יט) ומי שהוא רשע רשאי אתה לשונאו:

### passuk 31
<b>אל תקנא באיש חמס.</b> לעשות כמעשיו אם תראהו מצליח:

### passuk 32
<b>כי תועבת ה' נלוז.</b> מעוות בדרכיו:
<b>ואת ישרים סודו.</b> ועם ישרים סודו:

### passuk 33

### passuk 34
<b>אם ללצים.</b> אדם נמשך אחריהם לסוף אף הוא יהיה לץ עמהם:
<b>ולענוים יתן חן.</b> אם לענוים יתחבר סוף שיתנו מעשיו חן בעיניהם של בריות:

### passuk 35
<b>כבוד חכמים ינחלו וכסילים מרים קלון.</b> לעצמו מפריש קלון לחלקו:

>Credit : sefaris
>License : CC-BY