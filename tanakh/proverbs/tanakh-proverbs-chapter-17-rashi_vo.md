
### passuk 1
<b>טוב פת חריבה ושלוה בה.</b> טוב היה להקב"ה להחריב ביתו ועירו והי' בשלוה מעבירותיהן של ישראל:
<b>מבית מלא זבחי ריב.</b> שהיו מקריבין זבחי ריב בביתו:

### passuk 2
<b>עבד משכיל וגו'.</b> על שהשכיל נ"נ לפסוע ג' פסיעות לכבודו של הקב"ה על' לגדולה ומשל בישרא' שהובישו מעשיהם וחלק נחלתם לעיניהם, ד"א גר צדיק טוב מאזרח רשע ולע"ל יחלק שלל ונחלה בתוך ב"י שנאמר (יחזקאל יז) והיה השבט אשר גר הגר וגו':

### passuk 3
<b>מצרף לכסף.</b> כלי שצורפין בו כסף ועושין אותו מאפר מקלה על גבי חרס קרוי מצרף:
<b>וכור לזהב.</b> כלי שצורפין בו את הזהב כלי שזוקקין בו את הזהב כמו קדירה שבורה קרויה כור:
<b>מצרף לכסף וכור לזהב.</b> המצרף עשוי לצרוף כסף למלאכתו וכן הכור לזקק הזהב, אבל הלבבות הקב"ה זוקקן ובוחנן ויודע מחשבותן:

### passuk 4
<b>מרע.</b> רשע:
<b>מקשיב על שפת און שקר.</b> מקבל לשון הרע ועידי שקר:
<b>מזין.</b> מאזין מי שהוא משקר מאזין על לשון הוות:

### passuk 5

### passuk 6
<b>עטרת זקנים.</b> כשרואי' בני בניהם הולכין בדרך טובה:
<b>ותפארת בנים אבותם.</b> כשאבותיה' צדיקים היא תפארת הבנים:

### passuk 7
<b>שפת יתר.</b> דברי גאוה:
<b>אף כי לנדיב.</b> וכ"ש שלא נאה שפת שקר לנדיב:

### passuk 8
<b>אבן חן.</b> כשהאדם בא לפני הקב"ה ומפייסו בדברים ושב לו, <b>אבן חן</b> ומרגליות היא בעיניו:
<b>אל כל אשר יפנה ישכיל.</b> בכל מה שיבקש ממנו מצליחו:

### passuk 9
<b>מכסה פשע מבקש אהבה.</b> אם יחטא איש לאיש וזה מכסה עליו ואיננו מזכיר לו חטאתו ואינו מראה לו פנים זועמות גורם לו שיאהב אותו:
<b>ושונה בדבר.</b> שנוטר איבה ומזכירו כך וכך עשית לי מיד:
<b>מפריד אלוף.</b> אז מפריד ממנו אלופו של עולם שהוא הקב"ה שהזהירו לא תקום ולא תטור (ויקרא י״ט:י״ח):

### passuk 10
<b>תחת גערה במבין.</b> תחת זו טעמו למעלה בתי"ו מה שאין כן בכל המקרא לכך אני אומר שהיא שם דבר כמו חתת, וכן פירושו הכנעת גערה ניכרת במבין יותר ממאה מכות שמכין את הכסיל:

### passuk 11
<b>אך מרי יבקש רע.</b> כלומר מי שכל דבריו מרי וסרבנות הוא יבקש רע תמיד:

### passuk 12
<b>פגוש דוב שכול באיש.</b> טוב לאדם שיפגע בו דוב משכל ואל יפגע בו אחד מן הכסילים המסיתים אותו לסור מה' ומתורתו:

### passuk 13

### passuk 14
<b>פוטר מים ראשית מדון.</b> המתחיל במריבה הוא כפותח חור בגדרי אגפי אמת המים והמים יוצאין בו, והחור הולך ומרחיב כן המדון הולך וגדל תמיד:
<b>ולפני התגלע.</b> קודם שתתגלע חרפתך נטוש את הריב:

### passuk 15

### passuk 16
<b>למה זה מחיר ביד כסיל לקנות חכמה.</b> ללמוד תורה:
<b>ולב אין.</b> ואין בלבו לקיימה ואינו לומד תורה אלא לקנות שם:

### passuk 17
<b>בכל עת אוהב הרע.</b> לעולם הוי אוהב רעים לקנות אוהבים:
<b>ואח לצרה יולד.</b> לעת הצרה יולד לך הרע כאח לעזור לך ולהשתתף בצרתך:

### passuk 18
<b>אדם חסר לב תוקע כף.</b> ערבות ממון, ד"א תוקע כף לרשעים כדי ללכת בדרכיהם והרי כבר <b>עורב ערובה לפני רעהו.</b> כבר ערב להקב"ה לשמור מצותיו:

### passuk 19
<b>אוהב פשע.</b> לפשוע בחבירו:
<b>אוהב מצה.</b> להתקוטט ולריב:
<b>מגביה פתחו.</b> מדבר בגאוה כמו שמור פתחי פיך (מיכ' ז):

### passuk 20

### passuk 21

### passuk 22
<b>לב שמח ייטיב גהה.</b> כשהאדם שמח בחלקו פניו מאירין:

### passuk 23
<b>שוחד מחק רשע יקח.</b> הקב"ה מקבל דברי הכנעה ופיוס מחק הרשעי' כלומר בסתר בינו לבינם:
<b>להטות ארחות משפט.</b> להפוך דינו מרעה לטובה:

### passuk 24
<b>את פני מבין חכמה.</b> החכמה לפני מבין הוא:
<b>ועיני כסיל בקצה ארץ.</b> לומר אין החכמה מצויה לפני כי רחוקה היא ממני איך אוכל לשנות סדר נזיקין שהוא ל' פרקים מסכת כלים ל' פרקים מסכת שבת כ"ד פרקים, אבל לחכם הוא דבר קל היום שונה שני פרקים ומחר שנים ואומר כך עשו אותן שהיו לפני מעולם:

### passuk 25
<b>כעס לאביו בן כסיל.</b> כגון ירבעם כעס הוא להקב"ה:
<b>וממר ליולדתו.</b> לכנסת ישראל שהחטיא אותם:

### passuk 26
<b>גם ענוש לצדיק לא טוב.</b> לא אמר הקב"ה למחות שם ישראל מעל הארץ כי לא טוב בעיניו לענוש כולם:
<b>להכות נדיבים עלי יושר.</b> להכות הטובים שבהם שהיו נדיבים עלי יושר שנאמר והשארתי בישראל שבעת אלפים כל הברכים אשר לא כרעו לבעל (מלכים א י״ט:י״ח):
<b>נדיבים עלי יושר.</b> דוגמת האמור במקום אחר ונדיב נדיבות יעץ והוא על נדיבות יקום (ישעיהו ל״ב:ח׳) נמצא נדיב על נדיבות:

### passuk 27
<b>חושך אמריו.</b> מי שהוא יודע דעת אינו מרבה בדברים:
<b>יקר רוח.</b> מונע דברים איש תבונה:

>Credit : sefaris
>License : CC-BY