
### passuk 1
<b>שמעו בנים מוסר אב.</b> הקב"ה:

### passuk 2
<b>נתתי לכם.</b> הנביא מתנבא ומדבר בשליחותו של הקב"ה והרי הוא כפיו:

### passuk 3
<b>כי בן הייתי לאבי.</b> אם תאמר שלמה היה שונא הבריות שהזהירן על הגזל ועל העריות דבר שנפשו של אדם מתאוה להם לכך נאמר כי בן הייתי וגו' רך ויחיד וגו' שהיה אוהב אותי יותר:

### passuk 4
<b>ויורני.</b> על כך ויוכיחני <b>ויאמר לי יתמך דברי לבך</b> ולפי שהוכיחני בדברים אלו לכך אני מזהירכם על כך (רבי יוסף קר"א), ד"א כי בן הייתי לאבי, הנביא אומר בן הייתי להקב"ה שהשרה רוחו עלי, ומצינו שקראו הקב"ה לשלמה בן שנאמר אני אהיה לו לאב וגו' (שמואל ב ז):
<b>רך ויחיד לפני אמי.</b> לאומתי אני נבחר וחביב כבן רך ויחיד לכך ויורני אבי:

### passuk 5

### passuk 6
<b>אל תעזבה וגו'.</b> אהבה אהוב אותה:

### passuk 7
<b>ראשית חכמה קנה חכמה.</b> תחלת חכמתך למוד מאחרים קנה לך שמועה מפי הרב, ואח"כ בכל קנינך קנה בינה, תתבונן בה מעצמך להשכיל הטעמים דבר מתוך דבר:

### passuk 8
<b>סלסלה.</b> חפשה היה חוזר עליה לדקדק בה כמו כבוצר על סלסלות (ירמיהו ו׳:ט׳) החוזר והולך בכרם ומשיב ידו לבקש את העוללות ובלשון חכמים מסלסל בשערו:

### passuk 9
<b>תתן לראשך לוית חן.</b> חברת חן כמו לוית חן הם לראשך:

### passuk 10
<b>שמע בני וקח אמרי וגו':</b>

### passuk 11

### passuk 12
<b>בלכתך לא יצר צעדך.</b> מי שאינו מרחיק רגליו קרוב ליפול:

### passuk 13
<b>החזק במוסר אל תרף.</b> אחוז בתורה כמו והחזיקי את ידך בו (בראשית כ״א:י״ח) וישלח ידו ויחזק בו (שמות ד׳:ד׳):

### passuk 14
<b>באורח רשעים אל תבא ואל תאשר.</b> ואל תדרוך כמו באשורו אחזה רגלי (איוב כ״ג:י״א), וכן ונבון יבין לאשורו:

### passuk 15
<b>פרעהו.</b> בטלהו:
<b>שטה מעליו.</b> סור:

### passuk 16
<b>כי לא ישנו.</b> אינם יכולין לישן:

### passuk 17

### passuk 18
<b>ואורח צדיקים כאור נוגה.</b> שהולך ומאיר מעמוד השחר:
<b>עד נכון היום.</b> עד חצות היום שהוא בירורו של יום:

### passuk 19
<b>דרך רשעים כאפילה לא ידעו במה יכשלו.</b> פתאום יבא להם מכשול ולא ידעו להזהר ממנו:

### passuk 20
<b>בני לדברי הקשיבה וגו':</b>

### passuk 21

### passuk 22
<b>למוצאיהם.</b> ל' מציאה:

### passuk 23
<b>מכל משמר.</b> מכל מה שאמרה תורה השמר נצור לבך (מעבור עליו) בין עבירה קלה בין עבירה חמורה:
<b>כי ממנו תוצאות חיים.</b> כי מאותו שהוא קל יהיו לך חיים ושכר גדול אם תקיימנו, כך דרש ר' תנחומא:

### passuk 24
<b>הסר ממך עקשות פה.</b> לא תעשה דבר שילעיזו בו הבריות ויעקימו עליך פיהם:
<b>עקשות פה.</b> לשון עקום כמו תם אני ויעקשני (איוב ט׳:כ׳) ובמשנה שיניה עקומות ועקושות:
<b>ולזות שפתים.</b> עקמימות שפתים שלא ירחיבו הבריות פה עליך:

### passuk 25
<b>עיניך לנוכח יביטו.</b> יסתכלו אל האמת ואל היושר:
<b>יישירו נגדך.</b> יסתכלו על הישרה לישר דרכך נגדך:

### passuk 26
<b>פלס מעגל רגלך.</b> שקול דרכך הפסד מצוה כנגד שכרה ושכר עבירה כנגד הפסדה ואז כל דרכיך יכונו:

### passuk 27
<b>אל תט ימין ושמאל.</b> מן המשקל הטוב:

>Credit : sefaris
>License : CC-BY