
### passuk 1
<b>בני אם ערבת.</b> ערבות ממון כמשמעו פירשו רבותינו:

### passuk 2
<b> נוקשת באמרי פיך.</b> שתקעת כף להדבר עם הזרים:

### passuk 3
<b>לך התרפס.</b> התר לו פס יד לשלם לו ממונו:
<b>ורהב רעיך.</b> ואם אין לו ממון עמך אלא שנוקשת באמרי פיך לדבר לו קשות הרבה עליו רעים לבקש ממנו שימחול לך:
דבר אחר <b>בני אם ערבת לרעך</b> אחר שנעשית ערב להקב"ה שהוא רעך כדכתיב זה דודי וזה רעי (שיר השירים ה׳:ט״ז) וקבלת עליך בסיני ובערבות מואב באלה ובשבועה לשמור מצותיו:
<b>תקעת לזר כפיך.</b> שתשוב ותסור מדרכיו ותדבק באפיקורסין ללכת בדרכיהם:
<b>נוקשת באמרי פיך.</b> שתקעת כף להדבר עם הזרים:
<b>עשה זאת אפוא בני והנצל.</b> הואיל ובאת בכף רעך בסיני וקבלת אלהותו עליך:
<b>לך התרפס.</b> הכנע לפניו כאסקופה הנרפסת ונדרסת:
<b>ורהב רעיך.</b> הרבה רעים שיתפללו עליך לפניו וכן נדרש במדרש תהלים:

### passuk 4

### passuk 5
<b>הנצל כצבי מיד.</b> מהר והשמט משם כצבי הנמלט מיד האדם:

### passuk 6
<b>לך אל נמלה עצל וגו'.</b> וחכם והתחכם:

### passuk 7
<b>אשר אין לה קצין.</b> שיוכיח אותה ויזרזנה ויוציא מידה אם תגזול דבר מחברתה ואף על פי כן:

### passuk 8
<b>תכין בקיץ לחמה אגרה בקציר מאכלה.</b> מזונה, כל אחת ואחת אינה גוזלת מחבירתה:

### passuk 9

### passuk 10
<b>חבוק ידים.</b> הישן חובק ידיו אבראצ"ר בלע"ז:

### passuk 11
<b>ובא כמהלך ראשך.</b> אם תעשה כן יבא חסרונך ודבר שאתה רש ממנו יבא לך מיד כאדם המהלך מהר ומחסורך יבא ויתמלא:
<b>כאיש מגן.</b> הבא מהר להגין על אדוניו, המקראות אלו עקרן משל על המתעצלין לעסוק בתורה:

### passuk 12
<b>הולך עקשות פה.</b> ההולך בעקימת שפתים:

### passuk 13
<b>קורץ בעיניו.</b> רמיזות של מרמה:
<b>מולל ברגליו.</b> כלומר משפשף זה על זה:
<b>ומורה באצבעתיו.</b> כולם מן ל' רמזים הם זה נופל על העין וזה נופל על הרגל וזה נופל על האצבע והעיקר הוא מדבר על הרשעים המסיתין את הבריות לע"ג:

### passuk 14
<b>מדינים ישלח.</b> בין אדם לבוראו:

### passuk 15
<b>פתאום.</b> ופתע ל' תכיפה היא ולא ידע את המפלה הקרובה ליפול עליו:

### passuk 16
<b>שש הנה שנא ה' ושבע.</b> תועבת נפשו כלומר גם השביעית עמהם:

### passuk 17

### passuk 18

### passuk 19
<b>יפיח.</b> לשון דבור הוא כי כל דבור ברוח הפה הוא:

### passuk 20
<b>נצור בני מצות אביך:</b>

### passuk 21
<b>ענדם.</b> ל' קשר הוא כמו אענדנו עטרות לי (איוב ל״א:ל״ו):

### passuk 22
<b>בהתהלכך.</b> בחייך:
<b>תנחה אותך.</b> כמו תנהיגך:
<b>בשכבך.</b> בקבר:
<b>והקצות היא תשיחך.</b> לתחיית המתים לעמוד בדין:
<b>היא תשיחך.</b> תליץ בעדך:

### passuk 23
<b>כי נר מצוה ותורה אור.</b> כמו שהאור מאיר לעולם תמיד כך התורה עומדת זכותה לעולם אל האדם וזכות מצוה לפי שעה כאור הנר, ד"א כי נר מצוה וגו' מצות האב הוא נר כל מי שמקיים מצות אביו כאלו נוטל נר בידו להדליק במקום חושך ואם אבד שום דבר שם הוא מוצאו לאורו, וכן מי שהוא מקיים הוראת אמו אורה היא לו וכן הוא אומר אל תטוש תורת אמך וכן הוא ודאי שמקרא זה מדבר במצות אביו ואמו דכתיב (לקמן כ) מקלל אביו ואמו ידעך נרו באשון חשך ואם נר של אדם ידעך (כוהה) כשאין מקיים מצות נמצא כשמקיים מצות מאיר נרו (ר' יוסף קרא):
<b>ודרך חיים תוכחות מוסר.</b> תוכחות המוסר הם מטים את האדם לחיים נמצא שהם דרך החיים:

### passuk 24
<b>לשמרך מאשת רע.</b> התורה תשמרך מאשה של מנהג רע ועל כרחך לא דבר שלמה אשה רעה אלא כנגד עבודת גלולים שהיא שקולה כנגד הכל שאם תאמר אשה זונה ממש וכי כל שכרה ושבחה של תורה ששומרת מן הזונה לבדה אלא ע"כ זו עבודת גלולים שהיא חמורה כנגד הכל:
<b>מחלקת לשון.</b> מטחות עינים של לשון נכריה:

### passuk 25
<b>ואל תקחך.</b> ואל תטול חכמתך ממך בעפעפי עיניה שקורצות בהם בעפעפיה:

### passuk 26
<b>כי בעד אשה זונה עד ככר לחם.</b> לידי עניות וחוסר כל טוב:
<b>נפש יקרה תצוד.</b> נפש שהיתה יקרה קודם לכן באה וצדה לגיהנם:

### passuk 27
<b>היחתה איש.</b> הישאב איש גחלים בשפולי בגדיו ולא ישרפו כל לשון חתיית גחלים לשון שאיבה הוא כמשמעה כשממלא הכלי בתוך המדורה:

### passuk 28

### passuk 29
<b>אל אשת רעהו.</b> כמשמעו ואף על ע"ג יש לדרשה שהיא מיוחדת לגוים ולא לך:

### passuk 30
<b>לא יבוזו.</b> וגו' <b>ונמצא ישלם.</b> וגו' <b>נואף אשה וגו'.</b> שלשתם מחוברים בדבור אחד. אם <b>יגנוב הגנב</b> גנבה אין לבזותו כ"כ כמו הנואף למה כי לרעבון נפשו הוא עושה ואולי אין לו מה יאכל וכשנמצא יש לו תקנה בתשלומין ולכל היותר ישלם שבעתים כלומר תשלומי כפל הרבה ואפילו חמשים על אחד, ויש מפרשים <b>שבעתים</b> כמו גונב שור וכליו וטבחו שמשלם חמשה בקר ותשלומי כפל על הכלים הרי שבעה: <b>את כל הון ביתו יתן.</b> ואפי' צריך למכור כל אשר לו על זה מכל מקום יש לו תקנה ומתחלה מחמת רעב עשה, אבל:

### passuk 31

### passuk 32
<b>נואף אשה חסר לב.</b> הוא שהרי לא לרעבון עשה:
<b>משחית נפשו הוא יעשנה.</b> הזמה:

### passuk 33
<b>נגע וקלון ימצא.</b> על עבודת גלולים ועל גילוי עריות הנגעים באים:

### passuk 34
<b>כי קנאה.</b> מתקנא בו להפרע בו חמתו של הקב"ה שהוא גבור על כל ולא יחמול ביום נקם:

### passuk 35
<b>לא ישא.</b> פנים, לכל ממון לכפר על אשר כפר בו ונדבק בעבודת גלולים, ורבותנו דרשו לא יבוזו לגנב, זה המתגנב מאחר חבירו הולך לבית המדרש ועוסק בתורה, ונמצא ישלם שבעתים, סופו שמתמנה דיין ומורה הוראות שאין שבעתים אלא תורה שנאמר מזוקק שבעתים (תהלים יב):

>Credit : sefaris
>License : CC-BY