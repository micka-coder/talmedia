
### passuk 1
<b>מקשה עורף.</b> מלשמוע:
<b>פתע ישבר.</b> מהר ישבר:

### passuk 2

### passuk 3
<b>ורועה.</b> מחבר לו זונות ורבותינו אמרו האומר שמעוה זו נאה אשננה וזו אינה נאה לא אשננה וסיוע במקרא שאין זונות במקרא מלא אלא זה בלבד:

### passuk 4
<b>יעמיד ארץ.</b> אם שופט אמת הוא יעמיד ארץ:
<b>ואיש תרומות.</b> איש גאות שאינו חש להיות מתון בדין ורבותינו אמרו אם הדיין דומה למי שאינו צריך לקנות אוהבים וליקח שוחד הוא יעמיד ארץ ואם דומה לכהן השואל תרומות על הגרנות הוא יהרסנה:

### passuk 5
<b>מחליק.</b> מדבר חלקות:

### passuk 6
<b>בפשע איש רע.</b> יבא מוקש:
<b>וצדיק.</b> שלא הלך בדרכיו ירון ושמח:

### passuk 7
<b>דין דלים.</b> ייסורי דלים ומה הם צריכים ונותן להם לב:

### passuk 8
<b>יפיחו.</b> ילהיבו כלהבת אש הנפוח ברוח:

### passuk 9
<b>איש חכם נשפט.</b> מתוכח עם האויל:
<b>ואין נחת.</b> בין מראה לו פנים זעופו' בין שמראהו פנים שוחקו' אין נחת לא בזו ולא בזו אינו מוצא קורת רוח מצינו באמציה שהראה לו הקב"ה פנים שוחקות ומסר בידו אדום ובשובו מהכות (ד"ה ב כה) ויבא את אלהיהם ולהם השתחוה לאחז הראה הקב"ה פנים זועפות ומסרו ביד מלכי ארם ויזבח לאלהי דמשק כי אמר אלהי ארם מעזרים להם:

### passuk 10
<b>יבקשו נפשו.</b> ל' חבה ונראה שכן הוא כמה שאמר דוד לאביתר (שמואל א כ״ב:כ״ג) אשר יבקש את נפשי יבקש את נפשך מי שיגמול לי חסד יגמול לך ואין הפותרים מודים לי:

### passuk 11
<b>באחור ישבחנה.</b> כשיוציא הכסיל כל רוחו בא החכם וישפילנו במענה לשונו ודומה לו משביח שאון ימים (תהילים ס״ה:ח׳) בשוא גליו אתה תשבחם (שם פט):

### passuk 12

### passuk 13
<b>ואיש תככים.</b> איש מזימות בעל תורה, ורבותינו (תמורה טז ויקרא רבה פ' ל"ד) פירשו תלמיד שאמר לרב השניני פרק א' ומלמדו:

### passuk 14

### passuk 15
<b>ונער משולח.</b> ששלחו אביו ללכת בדרכי לבו סופו מביש אמו ישמעאל על שהיה רשע גרם לשרה שאמרה לאברהם גרש את האמה וגומר (בראשית כ״א:י׳):

### passuk 16

### passuk 17

### passuk 18
<b>באין חזון יפרע עם.</b> כשגורמין ישראל שהנבואה מסתלקת מהם ע"י שהם מלעיבי' בנביאים יפרצו בם פרצו' ויוצאין לתרבות רעה:

### passuk 19
<b>כי יבין ואין מענה.</b> כיון שרואהו שמוכיחו שותק והוא חוזר ומקלקל לכך צריך ליסרו במכות ועונשין ולא דבר עם עבד ממש אלא על כל הממרי' דברי השופטים:

### passuk 20
<b>אץ בדבריו.</b> ממהר ונבהל להשיב:
<b>תקוה לכסיל ממנו.</b> יש לכסיל תקוה יותר ממנו:

### passuk 21
<b>מפנק מנער עבדו.</b> יצר הרע:
<b>מנון.</b> שליט וכן לפני שמש ינון שמו (תהילים ע״ב:י״ז) וכן כל נין שבמקרא שהנין קם תחת אביו לשלוט בנכסיו:

### passuk 22
<b>איש אף יגרה מדון.</b> כמשמעו מדון מדת הדין:

### passuk 23
<b>יתמוך כבוד.</b> יקרב אל הכבוד ותומך בו תמיד:

### passuk 24
<b>אלה ישמע.</b> שמשביעין אותו אם ראית פלוני שגנב לי כך וכך ומתוך שהוא חולק עמו אינו מגיד:

### passuk 25
<b>חרדת אדם יתן מוקש.</b> מסורס הוא מוקש עבירה יתן חרדה לאדם ד"א כמשמעו מתוך שאדם צר עין וחרד אם יעשה צדקה יצטרך אל הבריות חרדה זו תתן לו מוקש, והראשון נוח לי:

### passuk 26
<b>פני מושל.</b> לדון לפניו:
<b>ומה' משפט איש.</b> אם יזכה או אם יתחייב ובמושלים דבר הכתוב:

### passuk 27
<b>ישר דרך.</b> אדם שהוא ישר בדרכיו:

>Credit : sefaris
>License : CC-BY