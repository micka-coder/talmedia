
### passuk 1

### passuk 2
<b>נהם ככפיר אימת מלך מתעברו.</b> מכעיסו:

### passuk 3
<b>כבוד לאיש שבת מריב.</b> לנוח ממריבה:
<b> וכל אויל.</b> שאינו שבת מריב תגל' קלונו:

### passuk 4
<b>מחרף עצל לא יחרש.</b> מפני הצנה יושב העצל ואינו עושה מלאכה ואינו עוסק בתורה:

### passuk 5
<b>מים עמוקים עצה בלב איש.</b> הלכה בלב חכם סתומה:
<b>ואיש תבונה ידלנה.</b> ותלמיד נבון בא ודלה אותה ממעיו:

### passuk 6
<b>רב אדם יקרא איש חסדו.</b> הרבה יש בני אדם הבוטחים אל אוהביהם המבטיחים אותם חסד וקוראים להם בעת דוחקם:
<b>איש חסדו.</b> המבטיח לו לעשות חסד:
<b>ואיש אמונים מי ימצא.</b> המבטיח ועושה:

### passuk 7

### passuk 8
<b>מלך יושב על כסא דין.</b> כפשוטו או יש לפרשו כנגד הקב"ה ויש לפרשו כנגד שופטי אמת:

### passuk 9

### passuk 10

### passuk 11

### passuk 12
<b>אוזן שומעת ועין רואה וגו'.</b> כלומר מעשה ידיו הם והוא חפץ באוזן שומעת מוסר ועין הרואה את הנולד:

### passuk 13
<b>אל תאהב שנה פן תורש.</b> כי תעשה רש:

### passuk 14
<b>רע רע יאמר הקונה.</b> הקונה תורה ע"י הדחק ויסורי רעבון אומר אוי לי על רעה זאת והצרה הזאת וכשהולך לו מלא חכמה <b>אז יתהלל</b> על הצער שנצטער:
<b>ואוזל לו.</b> והולך לו:

### passuk 15

### passuk 16

### passuk 17
<b>ערב לאיש לחם שקר.</b> ניאוף אשת איש:
<b>ואחר ימלא פיהו חצץ.</b> אבנים דקות וכן ויגרס בחצץ (איכה ג):

### passuk 18
<b>מחשבות בעצה תכון ובתחבולות עשה מלחמה.</b> אם באת להלחם כנגד השטן בא בתחבולו' תשובה ותפלה ותענית:

### passuk 19
<b>גולה סוד הולך רכיל ולפותה שפתיו.</b> המדבר חלקות לפתותך ולהסיתך:

### passuk 20
<b>מקלל אביו ואמו.</b> ידעך נרו באשון חשך בהנשיף ובהשחיר החשך כלומר בבא הרעה:

### passuk 21
<b>נחלה מבוהלת בראשונה.</b> שנבהל למהר וליטול תחלה כגון בני גד ובני ראובן שמהרו לטול חלקם בעבר הירדן ודברו בבהלה שנאמר גדרות צאן נבנ' למקנינו פה וערים לטפנו (במדבר לב) עשו את העיקר טפל שהקדימו צאנם לטפם:
<b>ואחריתה לא תבורך.</b> שגלו כמה שנים קודם שאר השבטי' כמו שמפורש בסדר עולם ובמדרש רבי תנחומ' בשנת שתים לאחז ויער ה' את רוח מלך אשור וגו' ושאר שבטים גלו בשנת שש לחזקיהו היא התשיעית להושע בן אלה:

### passuk 22

### passuk 23

### passuk 24

### passuk 25
<b>מוקש אדם ילע קודש.</b> כשאדם נכשל ונוקש בעבירו' מקלקל את קדושתו כמו ושתו ולעו (עובדיה א):
<b>ואחר נדרים לבקר.</b> צריך אדם לחזור אחר קרבנו' לנדור ולהביא ולבקש על נפשו:

### passuk 26
<b>מזרה רשעים.</b> פרעה וחילו:
<b>מלך חכם.</b> הקב"ה:
<b>וישב עליהם אופן.</b> גלגל מדתם השיב עליהם וינהגהו בכבדות (שמות י״ד:כ״ה) כנגד והכבד את לבו (שם ה):

### passuk 27
<b>נר ה' נשמת אדם.</b> הנשמה שבקרבו מעידה עליו בדין:

### passuk 28

### passuk 29
<b>תפארת בחורים כחם.</b> כמו שתפארת בחורים כחם כן הדרת זקנים שיבה:
<b>חבורות פצע.</b> תמרוק ברע דרשו רבותינו הממרק עצמו לדבר עבירה סוף בא לידי פצעים וחבורות:
<b>ומכות חדרי בטן.</b> (זה הדרוקן):

>Credit : sefaris
>License : CC-BY