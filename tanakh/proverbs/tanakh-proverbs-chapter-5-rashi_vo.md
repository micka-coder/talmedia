
### passuk 1
<b>בני לחכמתי הקשיבה וגו':</b>

### passuk 2

### passuk 3
<b>כי נופת תטופנה.</b> לשון מתוק:
<b>שפתי זרה.</b> אפיקורסות:
<b>וחלק משמן חכה.</b> לשון חך:

### passuk 4

### passuk 5
<b>רגליה יורדות מות שאול צעדיה יתמוכו.</b> ל' קורבה:

### passuk 6
<b>אורח חיים פן תפלס.</b> כך דרשוהו חכמים סלסל הקב"ה מתן שכרן של מצות ולא פירשן כדי שלא יראה אדם מצוה שמתן שכרה מרובה וידבק בה ויניח שאר המצות, וזה פתרונו כדי שלא תפלס אורחות התורה אי זו ליקח ואי זו להניח לכך נעו מעגלותיה הניע הקב"ה נתיבותיה ולא הודיעם, זהו מדרש אגדה, אבל לפי סדר המקראות שכתוב אחריו <b>הרחק מעליה דרכך.</b> נראה שעדיין לא הפסיק בענין אשה הזונה וכן יש לפרש <b>אורח חיים פן תפלס</b> אל תשקול אורח חיים אצל אותה זרה לומר איזו לעשות זו או זו, כי מעגלות הזונה נעו לשאול ולא תדע להזהר עד אשר תנוע ותפול:

### passuk 7
<b>ועתה בנים שמעו לי ואל תסורו מאמרי פי:</b>

### passuk 8

### passuk 9
פן תתן לאחרים הודך. פן תפנה לבך לאלהים אחרים לתת להם תפארת הודך ושבחך:
<b>ושנותיך לאכזרי.</b> לשר של גיהנם:

### passuk 10
<b>פן ישבעו זרים כחך.</b> נביאי הבעל הגובין ממון בשקריהם ובפחזותם:
<b>ועצביך.</b> עצביך ויגיעך שנעצבת וטרחת בו:
<b>בבית נכרי.</b> בבית עו"ג:

### passuk 11
<b>ונהמת באחריתך.</b> סוף שתנהום באחריתך:

### passuk 12

### passuk 13

### passuk 14
<b>כמעט הייתי בכל רע.</b> כפשע ביני ובין גיהנם (כלומר בשביל דבר מועט הייתי עכשיו בכל רע שלא שמעתי לקול מורי שאלו שמעתי להם לא יארע בי כך רבי יוסף קר"א):

### passuk 15
<b>שתה מים מבורך.</b> מבור שנתן לך הקב"ה לחלקך היא תורת משה:
<b>בורך.</b> מים מכונסים:
<b>ונוזלים מתוך בארך.</b> מים חיים כלומר תחלה כמים מכונסים ולבסוף נובעין הם והולכין:

### passuk 16
<b>יפוצו מעינותיך חוצה.</b> סוף שתקנה תלמידים ותורה הוראות ברבים ויצא לך שם:
<b>ברחובות.</b> עיר תפוצינה פלגי מימיך:

### passuk 17
<b>יהיו לך לבדך.</b> אתה לבדך תתכבד בהם ולא יחלוק אחר עמך לפי שאמר למעלה פן ישבעו זרים כחך אמר כאן יהיו לך לבדך ומתוך כך:

### passuk 18
<b>יהי מקורך ברוך ושמח מאשת נעוריך.</b> היא התורה שלמדת מנעוריך:

### passuk 19
<b>תשגה תמיד.</b> ראיתי בדברי ר' משה הדרשן תשגה תעסוק תמיד והוא ל' ערבי והביא ראיה כמו לבקש שגייה לבקש עסק, ולא ידעתי איפה נשנית ורבותינו פירשו (עירובין נד), לשון משגה כמשמעו בעבור אהבתה תהיה שוגג בשאר עסקיך כי היא משמרת על שלך אמרו עליו על ר"א בן פדת שהיה דורש בשוק התחתון וסדינו מוטל בשוק העליון פעם אחת בא אדם אחד ומצא נחש כרוך עליו:

### passuk 20

### passuk 21
<b>כי נוכח עיני ה' דרכי איש וגו'.</b> מפלס שוקל דרכיו ויודע כמה עונות וכמה זכיות בידו:

### passuk 22
<b>עוונותיו ילכדנו.</b> כמו ילכדוהו:
<b>ובחבלי חטאתו יתמך.</b> יתלה שהתלוי נתמך בחבל שהוא תלוי בה:

### passuk 23
<b>הוא ימות באין מוסר.</b> בשביל שלא לקח מוסר:

>Credit : sefaris
>License : CC-BY