
### passuk 1
<b>נבחר שם מעשר רב.</b> שם טוב:
<b>מכסף ומזהב.</b> נבחר חן טוב:

### passuk 2
<b>עושה כולם ה'.</b> כשעני אומר לעשיר פרנסני והוא עונה קשות עושה כולם ה' הקב"ה עושה אותם חדשים לזה עני ולזה עשיר:

### passuk 3
<b>ערום ראה רעה.</b> עונש של עבירה ונסתר ולא עבר עבירה:

### passuk 4
<b>עקב ענוה.</b> בשביל הענוה יראת ה' באה, ד"א ענוה עיקר והיראה טפילה ועקב לה מדרס לרגליה:

### passuk 5
<b>צנים פחים.</b> כמו (במדבר ל״ג:נ״ה) לצנינים בצדיכם ובאו עליך הוצן (יחזקאל כ״ג:כ״ד) ל' גדודים ולסטים:
<b>צנים פחים.</b> הם טמונים בדרכי המעקש דרכיו כלומר יסורים מוכני' לו:
<b>שומר נפשו ירחק מהם.</b> שמיישר מעשיו ינצל מהם:

### passuk 6
<b>חנוך לנער.</b> לפי מה שתלמד לנער ותחנכהו בדברים אם לטוב אם לרע: גם כי יזקין לא יסור ממנה:

### passuk 7
<b>עשיר ברשים ימשול.</b> עם הארץ צריך לתלמיד חכם לעולם:

### passuk 8
<b>זורע עולה.</b> יקצר און לפי זריעתו קצירתו לפי פעולתו יהיה קבלת משכורתו:
<b>ושבט עברתו יכלה.</b> קנה השבולת שלו כלה והולך לו, יש אומרים (סא"א) שבט חמתו שרודה בני אדם כלה והולך לו לפי שמפסיד את יכולתו:

### passuk 9

### passuk 10
<b>גרש לץ.</b> יצר הרע:

### passuk 11
<b>אוהב.</b> טהר לב חן שפתיו מי ששפתיו חן:
<b>רעהו מלך.</b> הקב"ה אוהבו ומחבבו:

### passuk 12

### passuk 13
<b>אמר עצל ארי בחוץ.</b> איך אצא ללמוד תורה:

### passuk 14
<b>שוחה עמוקה פי זרות.</b> פי עובדי גלולים:
<b>זעום ה'.</b> מי שהקב"ה שונאו נופל ונכשל בה:
<b>זעום.</b> נזוף מלפניו:

### passuk 15

### passuk 16
<b>עושק דל להרבות לו.</b> עושר:
<b>נותן לעשיר.</b> סוף שנותן ממונו לעו"ג העשירי' ואך למחסור הוא בא:

### passuk 17
<b>הט אזנך שמע דברי חכמים.</b> ללמוד תורה מחכם כל שהוא:
<b>ולבך תשית לדעתי.</b> ואם רבך רשע לא תלמוד ממעשיו:

### passuk 18
<b>כי נעים.</b> יהי לך לאחר זמן אם תשמרם ותצפנם בבטנך שלא תשכחם ואימתי יהיו שמורים בלבך בזמן שיכונו על שפתיך כאשר תוציאם בפיך:

### passuk 19
<b>להיות בה' מבטחך הודעתיך.</b> אני מודיעך שתבטח בה' ותעסוק בתורה ולא תאמר איך אבטל ממלאכתי ואיך אתפרנס:

### passuk 20
<b>הלא כתבתי לך שלשים.</b> תור' ונביאים וכתובים:

### passuk 21
<b>להודיעך קושט.</b> שלישים כתבתי לך כדי שתבין מתוכם <b>קושט אמרי אמת.</b> להשיב אמרים אמת:
<b>לשולחך.</b> לשואלך הוראה:

### passuk 22
<b>אל תגזל דל.</b> אל תגזלנו כי תראנו דל בעבור שהוא דל ואין לו כח לעמוד נגדך:

### passuk 23
<b>כי ה' יריב ריבם וקבע.</b> ויגזול את הנפש:
<b>קובעיהם.</b> גוזליה' ובלשון ארמי קביעה גזילה במסכ' ראש השנה אתא ההוא גברא לקמיה אמר ליה קבען פלניא וכו':

### passuk 24
<b>אל תתרע.</b> אל תתחבר לשון רעות:

### passuk 25
<b>פן תאלף.</b> פן תלמד:

### passuk 26
<b>אל תהי בתוקעי כף בעורבים משאות.</b> הלואות כמו משאת מאומה (דברי' כד):

### passuk 27

### passuk 28
<b>אל תסג גבול עולם.</b> אל תשג אחור מנהג אבותיך ואז"ל המניח כלכלה תחת הגפן בשעת בצירה כדי שיפול בתוכו הפרט על זה נאמר אל תסג גבול וגו', <b>תסג</b> כמו יסוגו אחור (תהלים קכט):

>Credit : sefaris
>License : CC-BY