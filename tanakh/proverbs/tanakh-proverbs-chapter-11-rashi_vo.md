
### passuk 1

### passuk 2
<b>בא זדון ויבא קלון ואת צנועים חכמה.</b> תבוא חכמה:

### passuk 3
<b>תומת ישרים תנחם.</b> תנהלם:
<b>וסלף בוגדים ישדם.</b> ישדדם:

### passuk 4

### passuk 5

### passuk 6
<b>צדקת ישרים תצילם ובהות בוגדים ילכדו.</b> בהוות שהם עושים הם נלכדים והמקרא מסורס הוא כלומר ובוגדים בהוות ילכדו:

### passuk 7
<b>במות אדם רשע תאבד תקוה.</b> תקות כל הבוטחים בו:
<b>ותוחלת אונים אבדה.</b> תוחלת בניו שהם אונו אבדה כי בזכותו לא תבוא להם טובה אבל במות צדיקים יש לבניהם מבטח בצדקתם:

### passuk 8
<b>צדיק מצרה נחלץ.</b> במות רשע ולמקרא העליון זה מחובר:

### passuk 9
<b>בפה חנף.</b> חנף המסית חבירו בדרך רע משחיתו בפיו:
<b>ובדעת צדיקים יחלצו.</b> והצדיק נחלץ ממנו בדעת התורה שהזהירה עליו לא תאבה לו וגו' (דברים יג):

### passuk 10

### passuk 11
<b>תרום קרת.</b> תתקיים תקרת הבית בגבהה מלפול בעוד שהיו מלכי יהודה ישרים העמידה תפילתם את בית המקדש:

### passuk 12
<b>ואיש תבונות יחריש.</b> כשמבזהו החסר לב כמו שאול דכתיב ויבזהו ולא הביאו לו מנחה ויהי כמחריש (ש"א יא):

### passuk 13

### passuk 14
<b>באין תחבולות.</b> כשהצרה באה על ישראל ואינן נותנין לב להבין להתענות ולעשות תשובה יפול עם:

### passuk 15
<b>רע ירוע.</b> הרשע יתרוצץ אשר ערב לבו לעבודת גלולים:
<b>ושונא תוקעים.</b> תוקעים כף לעשות רע וללכת בעצתם, ורבותינו דרשוהו בערבות ממון:

### passuk 16
<b>תתמוך כבוד.</b> כנסת ישראל תקרב תמיד לכבוד הקב"ה ותורתו:
<b>ועריצים יתמכו עשר.</b> בני אדום מתקרבים אצל גניבות ממון וגזל:

### passuk 17
<b>גומל נפשו.</b> גומל טובה לקרוביו <b>איש חסד</b> איש שהוא חסיד:
<b>ועכר שארו אכזרי.</b> והאכזרי הוא עוכר את קרוביו:

### passuk 18
<b>רשע עשה פעולת שקר.</b> פעולתו של רשע משקרת לו כסבור שתתקיים בו הצלחתו והכל אבד:
<b>וזורע צדקה שכר אמת.</b> והזורע צדקה היא פעולה של אמת כי בודאי בטוח הוא שיקבל פעלו בסוף:
<b>שכר.</b> קרוניא"ל בלעז כאדם הסוכר אמת המים כדי ללקוט דגים ובטוח שימצא שם דגים הרבה ודומה לו כל עושי שכר אגמי נפש (ישעיהו י״ט:י׳):

### passuk 19
<b>כן צדקה לחיים.</b> אמתו של צדקה סופה לחיים כמו כן בנות צלפחד דוברות (במדבר כ״ז:ז׳):

### passuk 20

### passuk 21
<b>יד ליד.</b> כלומר מיד הקב"ה לידו תבוא לו שכר פעולתו ולא ינקה מן הרעה אשר עשה:

### passuk 22
<b>נזם זהב באף חזיר.</b> שמלכלך אותה באשפות כן תלמיד חכם הסר מן הדרך הטובה:
<b>וסרת טעם.</b> פורש מן התורה:

### passuk 23
<b>תקות רשעים עברה.</b> בטוחים ומקוים לגהינם:

### passuk 24
<b>יש מפזר.</b> ממונו כגון לצדקה ונוסף עוד:
<b>וחושך.</b> עצמו מיושר <b>אך למחסור</b> יהיה לו:

### passuk 25
<b>נפש ברכה.</b> שהוא ותרן בממונו וכל לשון ברכה פישון בלעז:
<b>ומרוה.</b> שמשביע את העניים:
<b>גם הוא יורא.</b> ישבע טוב:

### passuk 26
<b>מונע בר.</b> מלמד תורה:

### passuk 27
<b>שוחר טוב.</b> החפץ להדריך את הבריות בדרך טובה ומוכיח ומיסר אותם:
<b>יבקש רצון.</b> הוא חפץ שיהיה הקב"ה רוצה בם ומתפייס עמם, רצון, אפיימינ"ט בלעז:

### passuk 28

### passuk 29
<b>עוכר ביתו ינחל רוח.</b> אדם עצל שינחל רוח תמיד ואינו יגע בתורה ולא במלאכה סוף עוכר את בני ביתו שאין להם מה לאכול:

### passuk 30
<b>פרי צדיק.</b> גמול פירות מעשה הצדיקים עץ חיים הם לעולם:
<b>ולוקח נפשות חכם.</b> מי שהוא חכם קונה לו נפשות שמלמדם דרך טוב והרי הם לו כאלו קנאם כענין שנאמר ואת הנפש אשר עשו בחרן (בראשית י״ב:ה׳):

### passuk 31
<b>הן צדיק בארץ ישולם.</b> למה יבטח הרשע בשעה שמצלחת לו הלא הוא רואה שהצדיק משתלם שכר העבירה שבידו בעודו על הארץ בחיים:
<b>ואף כי רשע וחוטא.</b> וכ"ש שסופו של רשע להשתלם לו או בחייו או במותו:

>Credit : sefaris
>License : CC-BY