
### passuk 1

### passuk 2
<b>מושב אלהים.</b> עשה לו באויר על הים במנגנין כמין שבעה רקיעים וישב לו על העליון:

### passuk 3
<b>הנה חכם אתה מדניאל.</b> דניאל בא נבוכדנצר לעשותו אלוה ולדניאל סגיד ומנחה וניחוחין אמר לנסכא ליה ולא קביל עליה ואתה עושה עצמך אלוה:
<b>כל סתום לא עממוך.</b> לא עמום ממך קנתורין הם שמקנתרין כלומר שמא חכם אתה כדניאל שנא' בו כל רז לא אנס לך (דניאל ו'):

### passuk 4
<b>עשית לך חיל.</b> קנית לך נכסין:
<b>ותעש זהב וכסף.</b> וכנשתא:

### passuk 5

### passuk 6

### passuk 7
<b>והריקו חרבותם.</b> כמשמעו ומדרש אגדה משכב זכור שנבעל כנשים שלשה עשו עצמם אלוה ונבעלו כנשים יואש בן אחזיה שנאמר (ד"ה ב' כ"ד) ואת יואש עשו שפוטים וחירם ונבוכדנצר:
<b>יפעתך.</b> הופעתך לשון תואר פנים, והמדרש דורשו יופי עתך:

### passuk 8

### passuk 9
<b>מחללך.</b> כמו הורגך:

### passuk 10

### passuk 11

### passuk 12
<b>אתה חותם תכנית וגו'.</b> אתה הוא מלא חכמה לחתום ולטבוע כל תבנית וצורה:
<b>תכנית.</b> פיינטור"א בלע"ז:

### passuk 13
<b>בעדן גן אלהים וגו'.</b> בסגי טבון ותפנוקין את מתפניק כאלו בעדן גינתא דה' את שרי כל עותרא גיותא ויקרא מתיהב לך כל אבנין טבן מסדרן על לבושך:
<b>מסוכתך.</b> חופתך, ל"א לבוש כיסוייך:
<b>מלאכת תופיך ונקביך בך.</b> אע"פ שנתתי לך הכבוד הזה יודע הייתי שתתגאה ועשיתי בך מלאכת תופים ונקבים המוציאין רוח בקול זמר כתוף ובם היה לך להתבונן:

### passuk 14
<b>את כרוב ממשח הסוכך.</b> את עוף מדה כלומר העוף הגדול הסוכך בכנפיו סכך רב כלומר מושל ממשל רב, ממשח לשון גודל כמו אנשי מדות (במדבר י"ד) דמתרגמינן גברי דמשחן:
<b>ונתתיך בהר קודש אלהים היית.</b> ונתתי לך מקום לקנות לך שם בבנין הר קדשי שסייעת את שלמה בעצי ארזים:
<b>בתוך אבני אש התהלכת.</b> קנית לך זכרון עם מלכי ישראל שהם כמלאכי השרת:

### passuk 15
<b>נמצא עולתה בך.</b> באמרך אל אני:

### passuk 16
<b>מלו.</b> כמו מלאו:
<b>ואחללך מהר אלהים.</b> גרמת שאמחה אותך שלא תצדק עוד בבנין ביתי:
<b>ואבדך.</b> כמו ואאבדך:
<b>מתוך אבני אש.</b> שלא תטול חלק עם הצדיקי', ורבותינו במדרש אגדה דרשו הענין הזה באדם הראשון וכך אמר הנביא לחירם מה נתגאית ברקיעך שמא בגן עדן היית כמו שהיה אדם הראשון כל אבן יקרה וגו' כי כל החופות האלה עשיתי לאדם הראשון ופחותה שבכולן זהב שהיא מנוייה אחרון מלאכת תופיך וגו'. בזאת השויתיך לו ולא באחרת ובך נסתכלתי ובראתי תופים ונקבים באדם הראשון. את כרוב ממשח. שמא אתה כאותו כרוב שהיה גדול בממשח הסוכך כולו מקצה השמים ועד קצה השמים ושמא נתתיך להיות בהררי קדש כאשר נתתי לו:

### passuk 17
<b>שחת חכמתך על יפעתך.</b> שנתגאית ביפעתך:
<b>לראוה בך.</b> להסתכל בבושתך, לראוה כמו לראיה:

### passuk 18
<b>חללת מקדשיך.</b> קדושתך:
<b>אש מתוכך.</b> דברי גאוה שיצאו מפיך לאמר אל אני ל"א כתרגומו ואייתי עממיא דתקיפין כאשתא מחובי זדונך:

### passuk 19
<b>שממו.</b> תמהו:

### passuk 20

### passuk 21

### passuk 22

### passuk 23
<b>ונפלל חלל בתוכה בחרב עליה מסביב.</b> על אשר יראו החרב מסביב בחוץ יפלו יושבי העיר ויהיו בטוחים להיות חללים בתוכה:
<b>ונפלל.</b> כמו לא פללתי (בראשית מ"ח) לא סברית וכמו ואויבינו פלילים (דברים ל״ב:ל״א) ידונו עצמם להיות חללים בתוכה:

### passuk 24
<b>ולא יהיה עוד לבית ישראל וגו'.</b> לפי שניבא על עמון ומואב ופלשתים ואדום וצור וצידון שהם שכיני ארץ ישראל שיחרבו ומאחר שיאבדו כולן לא יהיה סילון וקוץ לישראל בכל סביבות' שיכאיבם ושירע להם:
<b>סילון.</b> מין קמשונים וחוחים הוא:
<b>ממאיר.</b> ענין הכאבה כמו צרעת ממארת (ויקרא י״ג:נ״א) פוניינ"ט בלע"ז:
<b>השאטים אותם.</b> הבוזים אותם:

### passuk 25
<b>לעבדי ליעקב.</b> כמו שנתנה ליעקב נחלה בלא מצרי' ופרצת ימה וקדמה צפונה ונגבה (בראשית כ״ח:י״ד):

>Credit : sefaris
>License : CC-BY