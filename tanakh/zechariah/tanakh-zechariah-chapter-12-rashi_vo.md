
### passuk 1
<b>משא דבר ה'.</b> הוא גמר זה הדבר שהתחיל לדבר בפורענותן של אוכלי ישראל על בבל וכיוצא בו:

### passuk 2
<b>סף רעל.</b> כלי תרעלה כמו בדם אשר בסף (שמות י״ב:כ״ב). <b>רעל</b> ל' שממון אוטם הלב והאברים שאין להם כח כאדם המעוטף בשמלה כמו (נחום ב׳:ד׳) הברושים הרעלו (ישעיה ו) השרות והרעלות, בלשון משנה מצינו מדיות רעולות אונבלופמנט"א בלע"ז: 
<b>וגם על יהודה.</b> יטילו העכו"ם אשר יהיו במצור על ירושלים שיהיו בית דוד מבפנים ועכו"ם יצורו עליהם ויבאו גם בני יהוד' על כרחם לצור על ירושלי' כן ת"י:

### passuk 3
<b>אבן מעמסה.</b> אבן משאוי המוטלת על בני אדם מפי המושל לשאתה ולעמס' על כתפים והיא כבידה מאד עד אשר כל עומסיה שרוט ישרטו:

### passuk 4
<b>אכה כל סוס.</b> הצובאים שם בשגעון ואת רוכביהם בעורון אבל על בית יהודה שהם על כרחם מן הצובאים אפקח עיני להגין עליהם מן המכה הזאת:

### passuk 5
<b>ואמרו אלפי יהודה בלבם.</b> כשיראו שאר הצובאים נגפים במגפה זו והם ניצולים:
<b>אמצה לי יושב ירושלם וגו'.</b> יושבי ירושלים שיודעים שעל כרחנו אנו באים עליהם אמצו לעזרתי בתפילתן בה' אלהיהם:

### passuk 6
<b>אשים את אלפי יהודה.</b> ישובו וילחמו עם אותם שהביאום שם:
<b>ככיור אש.</b> כמדורות אש גדולה וכיור לשון כירה וכך חברו מנחם:
<b>תחתיה.</b> במקומה:

### passuk 7
<b>והושיע ה' את אהלי יהודה בראשונה.</b> בטרם יבואו בני ירושלים לצאת מן העיר תהיה להם תשועה לשוב אל אהליהם ואל ביתם ואח"כ תבא תשועה לבני העיר היא התשועה שנאמר בה ויצא ה' ונלחם (לקמן יד): 
<b>למען לא תגדל.</b> להתפאר עליהם ולומר לא נצלתם אלא בשבילנו:

### passuk 8
<b>הנכשל בהם.</b> החלש שבהם:
<b>כאלהים.</b> כרברבין כמלאכים:
<b>כמלאך ה' לפניהם.</b> יצלחון כמלאכא דה' קדמיהון:

### passuk 9
<b>אבקש להשמיד.</b> אבקש בהשמדתם ואדקדק בעוונם ורבותינו פירשו לזכות אבקש בנוגני שלהם אם יש להם זכות אניחם ואם לאו אשמידם:

### passuk 10
<b>רוח חן ותחנונים.</b> שיעלו על רוחם להתחנן לפני והם יהיו לחן בעיני:
<b>רוח.</b> טלנ"ט בלע"ז: 
<b>והביטו אלי את אשר דקרו.</b> תרגם יונתן ויבעון מן קדמי על די איטלטלו:
<b>והביטו.</b> להתאונן על אשר דקרו בהם האומות והרגו בהם בגלות':
<b>וספדו עליו.</b> על אותו הרג:
<b>כמספד על היחיד.</b> כאשר יספוד איש על בן יחידו ורבותינו דרשוהו על משיח בן יוסף שנהרג במסכת סוכה:

### passuk 11
<b>כמספד הדדרמון בבקעת מגדון.</b> אין ענין הדדרימון בבקע' מגדון אלא שני מספדות הן כמספדא דאחאב בר עמרי דקטל יתיה הדדרמון בר טברימון ברמות גלעד שנאמר (מלכים א כ״ב:ל״ו) ותעבור הרנה במחנה והוא הספד וכמספדא דיאשיהו בר אמון דקטל יתיה פרעה חגירא בבקעת מגידון שנאמר (ד"ה ב ל"ה) ויקונן שם ירמיהו וגו' ויאמרו כל השרים והשרות בקינותיהם וגו':

### passuk 12
<b>בית נתן.</b> הנביא וי"א נתן בן דוד כמו שנא' (ש"א ה) שמוע ושובב ונתן ושלמה:

### passuk 13
<b>בית לוי.</b> הכהנים והלוים:
<b>משפחת השמעי.</b> שמוע בן דוד, בתחלה כלל הכתוב משפחות בית דוד ואח"כ פרט כל אחת ואחת:

### passuk 14
<b>כל המשפחות הנשארות.</b> לבית דוד:
<b>ונשיהם לבד.</b> משום צניעות ולמה משפחות הכהונה והממלכות כדי להחזיר להם כתריהם כמו שנאמר בראש הספר אלה שני בני היצהר העומדים על אדון כל הארץ:

>Credit : sefaris
>License : CC-BY